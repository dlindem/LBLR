<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Edo geuk edo iñok ez</title>
        <author>Ebaristo Bustintza - "Kirikiño"</author>
        <respStmt>Ez dauka</respStmt>
     </titleStmt>
     <extent>49.796 hitz, 368.273 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>KirikinoEdoGeuk</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/K/KirikinoEdoGeuk.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Edo geuk edo i&ntilde;ok ez (Euskerearen alde), Ebaristo Bustinza &#171;Kiriki&ntilde;o&#187; (Adolfo Arejitaren eta Xabier Perearen edizioa). Labayru, 1984.</bibl>
        <notesStmt><note>Iturburuen datazioa: 1913-1928, 1984</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-SAI</item></list>
       </keywords>
       <keywords scheme='garaia'>
         <list><item>M-20-1</item></list>
       </keywords>
       <keywords scheme='euskalkia'>
         <list><item>E-BIZ</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Edo geuk edo iñok ez -- Ebaristo Bustintza - "Kirikiño"</docTitle>
    </front>
    <group>
      <text>
        <front>
          <head rend='Bold'>--><p>Kiriki&ntilde;ok erabillitako idazkeraren eredu lez</p><--</head>
        </front>
        <body>
<p><hi rend='Bold'>Erderaz ta euzkeraz esakura banak</hi></p>
<p>Bakizue euzkerazko &laquo;kiriki&ntilde;o&raquo; itzak aberetxu bat adirazten dauala, erderaz <foreign>&laquo;erizo&raquo; </foreign>deitzen yakona.</p>
<p>Erdeldunak esaten dabe sarri: <foreign>&laquo;Eso es un erizo&raquo; (kiriki&ntilde;o bat da ori)</foreign> izakera asarrekorra dauan noti&ntilde;a adirazteko; <foreign>&laquo;se ha puesto hecho un erizo&raquo; </foreign>(kiriki&ntilde;o bat einda parau da) asarre yarri dala iragarteko.</p>
<p>Erdeldunen esakera orreek sortu dira kiriki&ntilde;uak bizkarraldian ule ordez eztaka gogorrak ugari dauzalako, azal oso lakarra daulako. Lakartasun orixe da erdeldunak kiriki&ntilde;uagan bei&ntilde;en ikusten dabena.</p>
<p>Euzkeldunak, ostera, eztabe i&ntilde;oz esaten &laquo;ori kiriki&ntilde;o bat da&raquo; notin lakarra, asarrekorra, &laquo;jeni&ntilde;o&raquo; txarrekua adirazteko; esakera orregaz adirazten dabe eskutuka, atzeka, ixilka dabillen noti&ntilde;a. Kiriki&ntilde;ua da aberetxu bat, beti sasipietan eskutauta bizi dana; i&ntilde;or , sumetan eztauanian, bakartasuna dagola uste dauanian, orduantxe urteten da sasipetik munetara kokotxuak arrapetan, koko-yalia da, ba, askok uste ezarren, eta olgetan, oso olgetariya da, ba, pizti txiki au. Eta i&ntilde;oz ustez-uste barik noti&ntilde;en aurrian aurkitzen ba'da, beriala biribiltzen da, kirimiltzen da, arpegiya ondo gordeta.</p>
<p>Ortik dator, euzkeldunak izen ori ezartia lotsorrari, bildurtiyari, i&ntilde;oren aurrian agertzeko lotsa dan eta atzeraka, eskutuka ibilten danari.</p>
<p>Beraz, noti&ntilde;ai ezarrita, esakura bana dabe &laquo;erizo&raquo;-k eta &laquo;kiriki&ntilde;o&raquo;-k, arek asarrekorra, onek lotsorra.</p>
<p>Kiriki&ntilde;uak bere sasipetik eztau urten gura izaten ezetara be; jente askoren artian lotsaz kirikilduten da, i&ntilde;ok arpegirik ikusi eztagiyon. Ondo egiten dau, eza&ntilde;a, motza, itxusiya dalako.</p>
<p><mentioned>1927-IX-6</mentioned></p>
        </body>
      </text>
      <text>
        <front>
          <head rend='Bold'>--><p>Eldu da gure eguna</p><--</head>
        </front>
        <body>
<p>Gaurko egun au pozkarria da, ta gogoragarria izango da, euskaldunentzat.</p>
<p>Gure euskera maite-maite onek ba dauko gaurtik aurrera nun agertu egunoro; euskeraz idatzi ta euskeraz irakurteko egarri diran euskaldun zintzoak, ba dauke nun asetu gaurtik aurrera euren egarri aberkoi ori; aurrerakada andia da gaurkoa geure biotzetako ele edo berbeta onentzat.</p>
<p>Orain bai&ntilde;o len alegi&ntilde;etan ibilli izan gara euskerea sartzeko, apur bat bai&ntilde;o ez bazan be, egunoroko izparringi edo albistarietan; euskerea eskei&ntilde;ika erabilli izan dogu emengoetan, eta ezezka artzen ginduezan.</p>
<p>Lengo urte baten ia si&ntilde;estu genduan sartu gi&ntilde;ala emengo albistari baten; asi gi&ntilde;an bidaltzen euskeraz irakurkiak, alditxu baten argitaldu be egin ebazan, eta gero polito-polito ateak itxi euskuezan eta alde eragin euskuen. Urrean izparringi aren irakurle erdaldunak ez eben ikusten begi onakaz euskerarik eta zarata egin izango eutsien izparringi aren artezkari ta jabeei; onakoren bategaitik izan ete zan susmoa egiten dogu guri ateak istea.</p>
<p>Izparringi orreek, emen geure aberri onetan agertzen diran arren, emengotarren diruakaz irasia (fundauta) egon arren, ez dira emengoak benetan, ez dira euskotarrak; euren gogoa emendik urrun dago, ta beraugaitik euren irakurlerik geienak muker izaten dira euskotarren gauzarik ikusteko, batez be geure elea edo berbetea, euskotarren gauzarik euskotarrena, berau da ba garbi ta zeatz bananduten gaituana atzerritar guztiakandik.</p>
<p>Orrelakoxeak izan dira, ta dira, emen agertzen diran egunoroko izparringiak, eta ez da ikaratzeko euskereari jazo jakona eurakaz; eskean eltzen izan dan ate guztietatik bultzaka atara dabe.</p>
<p>Bai&ntilde;a euskera maite oni ta beronen alde gagozan euskeldunei eldu jaku geure eguna. EUZKADI izparringi au geure-geurea da; euskotar abertzaleak geure diruaz ta guztion artean irasi dogu, ta geuretzako irasi be; onen irakurleak bertakoak izango dira; oneen gogoa ez dago i&ntilde;un ementxe geure aberrian bai&ntilde;o.</p>
<p>Aberriko gauza guztiak maite-maiterik izango dauz izparringi onek, eta aurrenengo euskotarren agerkunik agiriena, euskera ederra, geure abizenetan darabilguna ta beste aberri guztiakandik osoro ta zeatz bananduten gaituan antzi&ntilde;eko ele edo berbeta garbi txukuna.</p>
<p>Ementxe, izparringi barri onetan, leku egokia egunean-egunean eukiko dogu euskeraz idatzi ta euskeraz irakasteko; ementxe egunoro erabillirik bizkortu ta sendotuko dogu, apur-apurka galdu eragi&ntilde;ik auzoko erdera ziztri&ntilde;etik ganeratu jakozan zetaka ta loiak; ementxe gogor ekingo dautsogu il ez daiten geure gurasoekandik artu dogun euskotasun barru-barruko au.</p>
<p>Etorri ona ba euskerea maite dozuen euskotar guztiok, emengo ateak zabalik daukozuez euskeraz idazteko.</p>
<p>Aintza ta barri ona euskereari! Ilgo dala ta ilgo dala laster esaten izan da ta esaten da gaur be. Ba, guk erantzuten dogu beingo-beingoan ez dala ilgo; gaur artu dogun goi onetatik jarkiko gaiakoz bere arerio guztiei, ta gaitz izango jake atzamarrik ezartea geure maite oni.</p>
<p>Antzi&ntilde;a-antzi&ntilde;etatik onai&ntilde;o izan diran euskotar zintzo garbiak, geure asaba zar guztiak, euren illobietan pozezko ikara bat egin dabe gaur ikusirik ondi&ntilde;o ez dala galdu bizidunen artean euren azia, ta galduteko antzik be ez dagoala.</p>
<p><mentioned>1913-II-1</mentioned></p>
        </body>
      </text>
      <text>
        <front>
          <head rend='Bold'>--><p>Zelan idatzi?</p><--</head>
        </front>
        <body>
<p>Itandu auxe egiten dautsogu geure buruari: Zelan idatzi? Garbiz ala loiz?</p>
<p>Ondo dakigu batek bai&ntilde;o geiagok erantzungo dauala: Al dala, garbiz idatzi beti; garbia ta loia, imi&ntilde;i leioz i&ntilde;ori aukeran?</p>
<p>Egia da ori berez, beste zertzelada guztiak arduratan ez artzekotan. Bai&ntilde;a gauzeari berari bakarrik begiratuaz ganera, artzen ba dira ardurapean bere inguruko beste gauzak, itandu lei bai garbiz ala loiz idatziko dan.</p>
<p>Euskera zeatza, euskera garbia, euskera uts-utsa erabilli ezkero euskaldun asko ta askorentzat kaltea dator, ulertzen ez daualako; euskerearentzat kaltea dator, euskaldun asko ta askok euskeraz irakurriko ez daualako; guretzat euskalgilleentzat kaltea dator, alperrik egiten dogulako alegin ori, aize utsari ukabilkadea jaurtiten dautsonak lez.</p>
<p>Euskera zeatza euskaldunik geien-geienak ez dabe irakurten; ikusi ordukoxe alde batera isten dabe.</p>
<p>Euskera zeatzez idatziriko irakurki bat artzen dau izparringi edo periodikuan geien-geienetariko batek; berorrek ez dau i&ntilde;oz irakurri ezer euskeraz, edo gauza gitxi beinzat, eta berau loiz idatzita; i&ntilde;oz ez dau eskuetan euki euskal iztirik (gramatikarik), ezta iztegirik (dixionariorik) be; an aurkitzen dauzan itz asko ezezagun egiten jakoz; astia ta nekea bear eurak ulertzeko aurreko ta atzeko itzetatik; astirik ez dau izaten, izparringia irakurten ezin dalako luzaro egon, bere egunoroko lanari eldu bear dautsolako; nekea artzeko be ez da gogodun egoten, nekeari guztiak alde egiten dautsoelako, bai emen gure Euzkadin eta bai edonun.</p>
<p>Zer egiten dau? Itxi, ta erderara jo, ta auxe irakurri. Zintzoen-zintzoenak be, irakurgurea daukonak berak be, itxi egiten dautso, esanik: &laquo;Orain etxaukoat astirik eta, gero edo irakurriko joat&raquo;. <hi rend='Italic'>Gero</hi> ori beti geroko gelditzen da; i&ntilde;oz ez dator orai&ntilde;era.</p>
<p>Len esan doguna: kaltea euskaldunak, kaltea euskereak, eta kaltea idazgilleak uts edo kalte egin daualako.</p>
<p>Guk artu bear dogu geure Aberri au berau dan lez gaur, ez geuk gura geunkean lez.</p>
<p>Gauza erraz-erraza emon bear jako ba euskeraz irakurten zaletuko bada. Ume samur-samurrei, ondi&ntilde;o jaten ez dakienei, lukainka ta urdazpi gordi&ntilde;a edo arrautza egosia edo makallau errea emon eiozue jaten, eta galduko dozue alperrik; emoiozue aia edo zuku arin-ari&ntilde;a ta ondo egingo dautso, ta bere urdailla indartuko da.</p>
<p>Agaitik, ondi&ntilde;o euskera zeatza artzeko bigun edo makal dagozan euskaldunei euskera erraza, euskera ari&ntilde;a, euskera loia, euskera mordoilloa emongo jake izparringi onetan iruntsi al izan dagien. Au iruntsiten ikasten badabe, ta baietz uste dogu, indartuko jake urdailla, geroago koipe geiagodun janaria iruntsiteko.</p>
<p>Garbizaleak ez doguz jaurtiten, ez dautseguz ateak isten; betoz ordu onean eurak be, lekua emongo dautsegu.</p>
<p>Euskera garbiz pozik imi&ntilde;iko doguz irakurki laburtxuak euskerazko toki onen aurrenengo; irakurki auxe berau argitzen dan leku berberan.</p>
<p>Guztien atsegi&ntilde;a egiten gauza gatxa, edo gauza ezi&ntilde;a dala esan oi da. Alan uste dogu; bai&ntilde;a alegi&ntilde;a egingo dogu.</p>
<p><mentioned>1913-II-10</mentioned></p>
        </body>
      </text>
      <text>
        <front>
          <head rend='Bold'>--><p>Norberen izkuntza zaindu bearra</p><--</head>
        </front>
        <body>
<p>Gure eskuetara atzo eldu zan Frantziako izparringi bat eta bertan irakurri genduan izpar bat frantzitarrak oso ikaratu dauzana.</p>
<p>Izpar ori auxe da: &laquo;Kanada deritxon Ameriketako lurkian ango gobernuak agindu dauala eskoletan ingalanderea irakatsi daitela frantzerea bai&ntilde;o aurrerago&raquo;.</p>
<p>Lurki artan frantzitarrak bizi dira, obeto esateko, frantzitarren jatorrikoak, frantzitarren odolekoak, frantzitarren abendakoak, lurki artako zati andi baten jabea izan zalako aldi baten Frantzia; ta augaitik ango erri askotako elea edo berbetea frantzerea da.</p>
<p>Frantziak geroago galdu eban ango bere jabetasuna ta Ingalandaren eskuetara jausi zan eta gaur berau da jabea ta ugazaba.</p>
<p>Eta, jaki&ntilde;a, ango ingalandarrak euren opillari sua egi&ntilde;ik, agintzen dabe ingalanderea izan daitela frantzerea bai&ntilde;o geiago.</p>
<p>Agindute au jakin danean ikaratu dira frantzitarrok, eta jarki jakoz gogor agindute orreri.</p>
<p>Euren arteko batek, Burassa Henri deritxon diputaduak argitaldu dau an: .<foreign>.. la vie et l'unit&eacute; de la race fran&ccedil;aise d&eacute;pendaient de la conservation de la langue...</foreign></p>
<p>Onek esan gura dau euskeraz: &laquo;Bere ele edo berbetea jagotean dagoz frantzitar abendearen bizitza ta batasuna&raquo;.</p>
<p>Ondo esanda dago ori, ez bakarrik frantzitarrentzat baita be euskotarrentzat. Aek igarri dabe euren elea galtzen badabe joango dala euren frantzitasuna, euren elea iruntsiten badau ingalandereak onen abendeak iruntsi ta bereganduko dauala frantzitarren abendea Kanadako lurki artan. Eta auxe igarririk, asi dira gogor, guztiak bat eginda, ango gobernuaren agindu ori atzeratuteko.</p>
<p>Kanadako frantzitarrak bakarrik ez dira, ele edo berbetearen zer-ikusia abendearen iraunkunagaz igarten dabenak. Emen daukozuez geure auzoko espa&ntilde;iarrak orixe berori dakienak, ba PUERTO RICOn ingalanderaz irakastea eskoletan agindu ebenean yankitarrak, amaika negar ta arrantza irakurri genduan espa&ntilde;iar izparringietan, i&ntilde;oela eleagaz batera galduko zala portorrikotarren artean orain dauken espai&ntilde;artasuna.</p>
<p>Euskotarrak bakar-bakarrik dira ludi guztian orixe igarten ez dabenak, ez dabe igarten eleagaz batera, euskereagaz batera galduko dala betiko Eusko erria... tira, oraintxe asi dira urteten tentelkeri ain lotsagarritik.</p>
<p>Euskotarrak jarraitzen dabe espa&ntilde;iar ta frantzitarren bideetatik gauza asko ta askotan, gauza txar geienetan.</p>
<p>Jarraitu egiozue ba norberaren elea maite-maiterik eukiteko bide orretatik be; espa&ntilde;iarrak bere elea, espai&ntilde;erea, maite dau; frantzitarrak bere elea, frantzerea, maite dau... maite egik euk eure elea, euskerea.</p>
<p>Emen idatzi doguzan itz batzuen azalpena: <hi rend='Italic'>Frantzia</hi>, <foreign>Francia: </foreign><hi rend='Italic'>frantzitar</hi>, frantzesa; izpar, notezia; <hi rend='Italic'>ingalandera</hi>, ingelesen berbetea; <hi rend='Italic'>frantzerea</hi>, frantzesen berbetea; <hi rend='Italic'>lurki</hi>, lur zati edo errialde; <hi rend='Italic'>ele</hi>, berbetea; <hi rend='Italic'>i&ntilde;oela,</hi> esaten ebela.</p>
<p><mentioned>1913-II-26</mentioned></p>
        </body>
      </text>
      <text>
        <front>
          <head rend='Bold'>--><p>Neskatillak, entzun ondo</p><--</head>
        </front>
        <body>
<p>Arai&ntilde;egun eldu jakun NAPARTARRA, ta bertan irakurri genduan Mirentxu deritxon neskatilla batek argitaltzen dauan idazki oso polita ta jakinbear andikoa.</p>
<p>Naparroako euskeraz dago, ta guk bigurtzen dogu Bizkaiko euskereara, idazkai orretan Mirentxuk irakasten dauana gura dogulako jakin dagien emendiko neskatillak.</p>
<p>Ara Mirentxuren idazkai mamintsua emengo euskeraz imi&ntilde;ita:</p>
<p>&laquo;Ene neskatilla maiteak, negu au isiltxorik joan jat eta orain udabarrian sartzean, aberri abesti gozo zoli-zoli bategaz ez bada be, bizi nazala ta Euzkadirentzat, adierazo gura neuskizue.</p>
<p>Atsekabez biotza minduta daukot, ene eusko neskatillak, neure adiskide ta lagun maitea dan Juletxoren negar samin-samin&ntilde;akaz.</p>
<p>Guretzat ikasgai eder-ederra ba dauko ta ara emen argi ta garbi.</p>
<p>Juletxo ori Naparroa maite onetako euskal uri polit bateko alabea dogu.</p>
<p>Goikoak gorputz-edertasunak ganezka emon ez badautsoz, lirain samarra bai eban egin eta biotz eder baten jabea...</p>
<p>Aberats andikien alabea, erdalkerian azi zan... bere guraso erdaltzale itsuak iru-lau urte Donostiako Bartoloma deunaren irakastetxean euki eben.</p>
<p>Gure Juletxo, ogetalau urtegaz bere euskal uri politean, euskera ta euskal oitura ederrak begitan arturik, osoro erdaldundurik bere gurasoakaz bizi zan. Auzo-erriko mutil on batek, sendagin (mediku) argi ta gizon zintzoak, bere emaztetzat eskatu eban... eta berak eta bere gurasoak esaten ebenez, baserri-usain arpegizabal eta ipurdi andidun euskaldun mutil orren emaztegeitzat izateko jaioa etzan, eta alan gure euskaldun sendagin ona arrabete surregaz itxi eben.</p>
<p>Juletxoren aita erri polit artako <hi rend='Italic'>jauntxua</hi> zan lez, ango sendagintzat ekarri eban gallegu bat, eta onen lengusu bat, sendagi&ntilde;a au be, eulia ezti-usai&ntilde;era lez etorri zan uda artan bere aide ta erritarren etxera.</p>
<p>Naikoa guzur ta barriketa zuri laban ba eban berak, batez be Juletxorentzat; au, gaisoa, <hi rend='Italic'>gallegu</hi> barritsu aren zale egin zan... Juletxuren aitak bigarren <hi rend='Italic'>gallegu</hi> sendagin oni be Naparroako beste erri bateko ateak edegi eutsozan, eta bere alabea emaztetzat emon be bai...</p>
<p>Ezkontza ori egin zala iru urte ba dira; Juletxok amaika negar samin egin dau <hi rend='Italic'>gallegu</hi> erdaldun orren menpean... barriketa gozo labanak joan ziran betiko, ta birao iguingarriak eta erdal esakera ziki&ntilde;ak sarri-sarritxo Juletxo gaisoak entzuten dauz bere senarragandik... ona dalako ta kristau legean azia, bere buruari ta bere gurasoai ezarten dautse bere zoritxarreko ezkontza orren errua, ta isilean iruntsirik daroaz bere atsekabe gorriak Juletxo gaisoak.</p>
<p>Bizi diran erria itxi gura dau Juletxok eta atzera etorri Naparroako euskal erri on ederrera, bere gurasoak bizi jakozan erri aldera.</p>
<p>Era ona be ba datorkio; beragaz ezkondu gura izan eban mutil euskaldunaren erria aurkitzen da sendagin barik... ango ta emengoak ba darabillez Juletxoren erdaldun sendagi&ntilde;a autatu dagien errian sendagintzat... Juletxo bere aitagaz badoa errira iru illabetean bere senar ari euskeraz irakatsiko dautsolakoan... erriak ao betean di&ntilde;o euskaldunak dirala ta euskaldun sendagi&ntilde;a bear dabela ta ganera erriko semea sendagintzat autatu dabela ta axe gura dabela.</p>
<p>Au zan, Juletxok, baserri-usain euskaldun arpegi zabaldun legez bere senarzat artu gura izan ez ebana.</p>
<p>Naikoa errukigarri da Juletxo bere erdalkeriaz ta <hi rend='Italic'>galleguaren</hi> barriketa labanai belarriak zabalduaz, bere biotza atzerritar bati emonda... negar bizi da, ta entzun gura dautsoen eusko neskatilla guztiei esaten dautse: Goikoak ezkontzara deituten badautsue, euskaldun neskatillak, zeuen abendako euskotarragaz ezkondu zaiteze ta ez egin nik egin dodan lakorik, bizitza guztiko negargaia ez badautsezue ekarri gura zeuen buruei.</p>
<p>Entzun, ene neskatilla onak, Juletxoren aotik datorkizuen ikaskaia ta ez i&ntilde;oz be aiztu&raquo;.</p>
<p><mentioned>1913-IV-23</mentioned></p>
        </body>
      </text>
      <text>
        <front>
          <head rend='Bold'>--><p>Ume txikitxuen euskal ikastolea</p><--</head>
        </front>
        <body>
<p>Bilbaon, Plaza Barrian, dago eskola maitegarri au ia urte batzuk dirala.</p>
<p>Eskola onetan irakasten jake umeei, neskatotxu ta mutikotxuei, beste eskola guztietan irakasten dan gauzea, ta onez ganera, euskerea.</p>
<p>Irakaslariak dira neskatilla bi, Iturri-tar Elbire irakaslari nagusia; ta Arribi-tar Agurtzane irakaslari bigarrena.</p>
<p>Ikasten dabiltzan umeak eun ogeta amabi dira; berrogeta emeretzi neskatotxu, ta irurogeta amairu mutikotxu.</p>
<p>Lengo baten be, oraintsu, aitatu genduan leku onetan euskal ikastola au, bertora dabiltzan ume txiki batzuk lenengo Jaunarkundea (Komuni&ntilde;oa) egin ebela ta.</p>
<p>Orduan esaten genduan gauza pozkarria dala Bilbaoko kalean umeei euskerea euren artean erabilten ikustea. Unamunok baleki!</p>
<p>Egunero ikusten doguz ba geure etxe onen aurrean, txoriak lez olgetan dabiltzan umeak, alkarri egiten dautsoezan deadarrak: Etorri ona!... urlia da!... neu naz lenengoa!... ta onetara.</p>
<p>Egarriaren egarriz azkenetan dagoanari ezpanak ur ozkirriaz bustita emon leikion atsegi&ntilde;a baizen andia da ume polit orreek darabillen euskereak dakaskuna, Bilbao erdaldundu onetan bizi garan euskaldun euskaltzaleei. (Esakera onexek luzea urten dausku; ez dakigu ulertuko dozuen. Ulertzen ez badozue, zoaze geuk dakigun <hi rend='Italic'>jaimista</hi> bategana; arexek, euskeraz jakin barik igarriko dautso arin).</p>
<p>Atzo arratsaldean ba, Bilbaoko <hi rend='Italic'><foreign>Centro Vasco</foreign></hi>-n aurkeztu ziran euskal ikastola onetako umetxuak euren irakaslariakaz, agirian iminteko zenbat dakien, azterketak edo esami&ntilde;ak egiteko antxe guztien aurrean.</p>
<p>Arrituta itxi eben mundu guztia. Zein polito, zirti-zarta, erantzuten eben irakaslariak egiten eutsiezan itanduetara! An begira aurkitzen ziranen artean askok esaten eben: Oneek, geuk bai&ntilde;o askozaz geiago dakie ba ta. Zelan atondu dira ume ain gazteei orrelako gauzak irakasteko?</p>
<p>Egia da. Urtean-urtean egiten dabe atzoko azterketa ori, ta ikusi genduzan orain urte bi ta igaz; orduantxe lez orain be, guzurra dirudisku iru arrabete ez dauken orrelako ume gorriei ainbeste gauza irakatsi leikioela.</p>
<p>Irakaslari neskatillai dagokie goralbena, ta biotz-biotzetik damotsegu izparringi onetatik. Ederto lan egin dabe umeen alde, baita Aberriaren alde be. Neskatilla bikain goragarri oneek, euren irakastolan isil-isilik, ezetariko zarata barik, lan eta lan, ainbat umetxuri euskerea ta euskaldunen gauza asko irakatsirik, Aberriaren alde ederto bideak gertututen dabez. Gure Aberri maite onek ganean daukon labarra (arri andia) azpitik jan eta zulatzen dauan ur ibilokea dira onetariko eskolak; entzun dogu besteren bat zabaltzeko asmoa dagoala Bilbaon; betoz, betoz, ba da bearrizana ta.</p>
<p>Irakaslarian urrengo zorionduten doguz umetxuak eta euren</p>
<p>gurasoak.</p>
<p>Aintza guztiei!</p>
<p>Goazen aurrerantz, batzuk bide batetik, besteak bestetik, Aberria gaizkatzera.</p>
<p><mentioned>1913-VI-2</mentioned></p>
        </body>
      </text>
      <text>
        <body>
<p><hi rend='Bold'><foreign>&laquo;Orfe&oacute;n euskeria&raquo; </foreign>Gallartan</hi></p>
<p>Atzo gure izparringi onetan irakurriko zenduen zein ondo artuak izan ziran Gallartan abeslari oneek; zein meza abestu eben, zeintzuk eusko abesti abesau ebezan eguerdian erriko musikakioskoan eta arratsaldean pelota lekuan, zein egun ederra igaro eben abeslariok eta.</p>
<p>Gaur ez dogu imi&ntilde;iko emen atzoko guztia; bai&ntilde;a bai zorionopa bat egingo dautsogu <foreign>&laquo;Orfe&oacute;n&raquo; </foreign>euskaldunari.</p>
<p>Euskalduna deituten dautsogu lateraz (lati&ntilde;ez) izan ezik, betibeti euskeraz bakarrik abestuten daualako. Euskereari emen orain arte erakutsi jakon ezezkeri edo desprezioaz, abeslari batz onek, irasi zanetik ona, beti euskeraz abesturik, ez dauko ondo irabazita euskalduna-ren izena? Bai bein!</p>
<p>Gallartako erriak atsegi&ntilde;ik andienagaz entzun ebazan euskal abesti txukunak. Berez dira politak, eta ondo abestu ezkero barriz... onetantxe dira ba mutillak <foreign>&laquo;Orfe&oacute;n Euskeria&raquo;</foreign>koak, geure abestiak erabilten!</p>
<p>Gallartara eldu zan arai&ntilde;egun abertzaletasunezko aize-bolada bat. Gallartar euskotarrak artu eben aize-bolada ori, egun sargoritsu itogarri baten bapatera iparraize ozkirri ta atsegingarria agertzen danean artuten dan lez.</p>
<p>Erri orretako euskotarrak bizi dira erbestetar askogaz batera. Ba dakizue miatz-erria dala Gallarta, eta ba dakizue miatz-ugazabak zenbat erbestetar ekarri daben lan egiteko, emengo langilleak bailo merkeagoak dirala ta. Enkartazi&ntilde;o aldeko miatz-errietan nastean bizi dira euskotarrak atzetarrakaz, ta oneek, geienak izaten dira emengo gauza guztien aurkariak edo kontrarioak.</p>
<p>Atzetar oneek gure artera datozanean ez dabe artzen ez gure euskerea ez gure ekandurik, eurenak beti erabilli bailo; ta euskaldun eta euskotar abertzaletasun bakoak, erraz-erraz isten dabez euren euskerea ta euren ekanduak atzetarrenak artzeko.</p>
<p>Eun euskaldun uts bizi diran lekura sartu badaitez zortzi bat atzetar, laster ikusiko dozuez euskaldun makalak erderaz itz egiten, mordoilloka bada be; atzetarrak, barriz, ezer ikasi ez dabela euskeraz; laster ikusiko dozuez euskaldun indargeak aurreskuak eta dantza garbi politak itxita, baltzio estu-estua egiten guztiz zikinduta; laster ikusiko dozuez euskaldun doillorrak itz loia ta birao iguingarria ezpanetan darabillela, uleak aurreruntz orraztuta, errebolbera ta aizto (kutxillo) luzea sakeletan daroela; laster ikusiko dozuez euskaldun kirtenak euren arteko abesti gozo samur polit txukun ederrak aztuta, tango ta malague&ntilde;ak abots urratuaz kantatzen, ezetariko grazia barik, asto zar bati berari be barre eragingo leuskioela.</p>
<p>Abertzaletasunik ezak eragiten dau guzti ori.</p>
<p>Abertzaletasun aizeak sartu diran errietan asi dira euskotarrak, i&ntilde;oren bideak itxi ta eurenak artzen. Asi dira, apur-apurka, euskal usai&ntilde;ari eutsiten; jolastokietan asi dira emengo ekandu zar ta onai indarra emoten.</p>
<p>Gallartan, abertzaletasuna sartu zanetik ona, euskotarrak orretantxe asi dira, euren asaben biderantza joten. Erbestetar asko bertan bizi arren, eta alde guztietan lez euren jolas, dantza ta ekanduak beti erabilli arren, ez dautsie euskotarrak jarraitzen; oneek euren jolas, dantza ta ekanduak darabillez besteenen aurrean.</p>
<p><foreign>&laquo;Orfe&oacute;n Euskeria&raquo;</foreign>ko geure adiskide batek edestu (kontau) euskun atzo, Gallartan arai&ntilde;egun ikusiriko gauza jakingarri bat.</p>
<p>Erromeria zan arai&ntilde;egun erri artan. Zelai bi ei dagoz orretarako, ikastola-etxeen beko aldetik bata, goiko aldetik bestea. Beko zelaian joten ei eben erriko musika-bandeak eta txistulariak; antxe ebiltzan jantzan eta jolasean euskotarrak; ez ei zan agiri an euskotarra bailo, esan eitekeala euskalerriaren biotz-biotzean aurkitzen zala. Goiko zelaian, barriz, zazpi-zortziren bat esku-pianuak ei egozan joten jantzak, eta antxe egozan eurak euretara erbestetar guztiak. Onetara, bakotxa bere lekuan, banan, jolastuten ziran euskotarrak eta erbestetarrak.</p>
<p>Ura ta orioa nastau arren berez banantzen diran lez banandu dira Gallartan abenda bietakoak...</p>
<p>Berez?... bai zera! Abertzaletasunak eraginda. Auxe ez balitz, ezebez.</p>
<p>Augaitik, ekin eta ekin, euskotarrei irakatsi bear jake zein dan euren Aberria, esan bear jake noren semeak diran, ezagutu dagiela zein jatorrikoak diran.</p>
<p>Eta ganera, Aberria imi&ntilde;i begien aurrean, polita da ta maitatu dagien.</p>
<p><foreign>&laquo;Orfe&oacute;n Euskeria&raquo;</foreign>k gallartarrei Aberria erazagutu dautsie eusko abesti ederrakaz, era askotara Aberria erakutsi leike ba ta: abestiak erabilliaz; jantzak eta ekandu polit asko bazterretik atara ta erdira ekarriaz; geure edesti edo istoria jakin eta irakatsiaz; geure euskera garbi au erabilli, idatzi ta irakurriaz; euskera onen izkelgiak edo euskera-moduak ikasiaz; umeei euskeraz izena imi&ntilde;iaz; etxeak eusko antzera egi&ntilde;az; iragarkiak (anuntzioak) euskeraz jarriaz; geure idazkiak be euskeraz ezarriaz; euskeraz otoi egi&ntilde;az; geure gauza guzti-guztietan eusko antza eukiaz.</p>
<p>Aurrera, euskaldunak, bakotxa bere bidetik. Eki&ntilde;aren ekiaz gauza izugarriak, si&ntilde;estu be ezin leikezanak, egiten dira. Gatxa dirudi gure Aberri au sartuta dagoan lezatik ataratea; bai&ntilde;a gelditu barik badi&ntilde;ardugu, atarako dogu.</p>
<p>Jauna lagun dogula.</p>
<p><mentioned>1913-VI-17</mentioned></p>
        </body>
      </text>
      <text>
        <front>
          <head rend='Bold'>--><p>Etxe izena euskeraz</p><--</head>
        </front>
        <body>
<p>O&ntilde;atin oraintxe urte bi erre zan etxe bat, geure adiskide maite Zulueta-tar Pilliparena; eta urte atantxe eregi eban barriro.</p>
<p>Ate-buruan ipi&ntilde;o dautso, arrian izkiak (letrak) atarata, urrengo idazkun au:</p>
<p>ZULUETA-ETXEA MCMXI URTEKO IRAILLA-IX-an ERRETA URTE BEREAN EREGI ZAN.</p>
<p>Zorionak, Zulueta! Orrelakoxe gauzatxuekaz be geure Aberri maite oneri gorantza bultz egiten jako. Erabilli daigun euskerea beti ta alde guztietan.</p>
<p>Eta Zuluetak egin dauanagaz ikasi dagiela beste etxedunak, saloskari edo denderuak, eta enparauak.</p>
<p>Ikasi dagiela euskeraz ondo ipinten ate-buruetako idazkun ok, erderaz barik.</p>
<p>Gure aurretiko euskaldunak zaletasun andia izan dabe erderara. Tautik be jakin barik erderaz, etxe barri bat egitorduan edo zarra barriraztorduan, ez eben ipi&ntilde;i gura idazkunik euskeraz, eurak zetarikoak ziran onetara erakutsiaz. Ezta; erderaz ipi&ntilde;i bear, bazter guztiei barre eragiteko bazan be.</p>
<p>Amaika barre egin dabe gure lepotik, onetariko idazkunak dirala ta ez dirala; eta barre egiteko zio edo motiboa euki dabe.</p>
<p>Begiratu, ezpabe, euskalerriko etxe bateko idazkuna:</p>
<p><foreign><hi rend='Italic'>Loi s&oacute; Coliparco de Mandoburuaga ai no de 1858</hi></foreign></p>
<p>Idazkun auxe ikusita, barrearen barreaz alboko mi&ntilde;a eginda egon dira i&ntilde;oz erdaldunak; eta esan be bai:</p>
<p><foreign> &mdash;&#161;Pero qu&eacute; brutos son los de esta tierra!</foreign></p>
<p>Eta guk erantzun:</p>
<p>&mdash;Ez di&ntilde;ozu guzur andirik. Astotan emen azten dan ai&ntilde;a, nun gero? Erderarik ez dakiela be erderaz ipi&ntilde;i bear. Zelako astakeriak ez ete leukiez ipi&ntilde;iko <foreign>Cabeza de Buey</foreign>-en, eurrez asiko balitzaz ipinten orretariko idazkunak ingalanderaz edo frantzeraz? Bai&ntilde;a <foreign>Cabeza de Buey</foreign>-en euskalerrian bai&ntilde;o zentzun geiago dauke (guretzat lotsagarria da, bai&ntilde;a egia) ta etxako i&ntilde;ori otu ondi&ntilde;o ate-buruko idazkunik ipintea bertako ele edo berbetan bai&ntilde;o.</p>
<p>Emen, saloskari (konbertziante) guztiak erderaz euren ateburuetako idazkunak, euskeraz bat ez dago.</p>
<p>Eta bearbada, i&ntilde;ok esango dau, on dala emen erdaldun asko dabillelako, oneek be jakin dagien.</p>
<p>Ez, ez; ez da orregaitik. Euskaldun uts-utsak diran erri txikietan, eta urtean erdaldunen bat edo bi, kasuelakaraz, igaroten badira geien-geien dala, aurkituko dozuez ardantegi koskorrak ateburuan edo orman daukenak:</p>
<p><foreign><hi rend='Italic'>Buen bi&ntilde;o se bende</hi></foreign></p>
<p>edo</p>
<p><foreign><hi rend='Italic'>sidra y chacol&iacute;.</hi></foreign></p>
<p>Gizonak! Norentzat erdera ori? Euskeraz ezin lei ipi&ntilde;i, andik ibilten diran guztiak obeto ulertuko leukiela, ta ganera, geure ele edo berbetan?</p>
<p>Euskeraz ipinten gaitz dalako be ez da. Nor da gauza ez dana euskeraz ipinteko, baita ez ulertzeko, idazkun oneek?</p>
<p><hi rend='Italic'>Ardao ona saltzen da</hi></p>
<p>edo</p>
<p><hi rend='Italic'>Ardaoa, txakoli&ntilde;a ta sagardaoa.</hi></p>
<p>Au egiten erraz da. Egiten ez bada, ez esan besteagaitik dala itxitasunagaitik bai&ntilde;o. Auxe da, auxe: itxitasuna, arditasuna.</p>
<p>&laquo;Besteak nundik doaz, ortik? Neu be bai&raquo;. Auxe da arditasuna.</p>
<p>&laquo;Orain arteko iragarri edo ate-buruetakoak erderaz dagozala? Neuk be erderaz ipi&ntilde;iko dot eta kitu&raquo;. Auxe da arditasuna.</p>
<p>I&ntilde;oren bidetik ibiltea ez di&ntilde;ogu txarra danik, bide on ona izan ezkero; di&ntilde;oguna da, i&ntilde;oren bidea artu orduko begiratuteko zelakoa dan. Burua zetarako dogu ba? <hi rend='Italic'>Zarronzalek </hi>eta bere lagun koiteduek lez, apaingarritzat edo adornotzat bakarrik erabilteko?</p>
<p>Itxi daiguzan barriketa guztiak, eta gauza bat esan bear dautsuegu:</p>
<p>Emen, euskalerrian, erdaldunen ekanduak artu ta geuretuten mutil andiak gara, bai&ntilde;a ekandu txarrak. Ba, bein artu dagioegun ekandu on bat eta geuretu daigun.</p>
<p><foreign>Cabeza de Buey</foreign>-tarrak euren errian beti-beti ipinten dabez espai&ntilde;eraz ate-buruetako ta ormetako idazkunak edo letreroak, euren erriko ele edo berbetan. Ekandu ona da.</p>
<p>Geuk be, eurak lez, ipi&ntilde;i daiguzan geure erriko ele edo berbetan, euskeraz.</p>
<p>Artu daigun eta joan gaitezan <foreign>Cabeza de Buey</foreign>-tarren bidetik, bide ona dala dakigula.</p>
<p><mentioned>1913-VII-3</mentioned></p>
        </body>
      </text>
      <text>
        <front>
          <head rend='Bold'>--><p>Euskerazko gauzatxuak</p><--</head>
        </front>
        <body>
<p>Marki&ntilde;atik Zorrotz-ek di&ntilde;oskun izpar ori, etxe bati izena euskeraz imi&ntilde;i dautsoela, pozkarririk pozkarriena da.</p>
<p>Esan leike ez dala gauza andia. Etxe bati euskerazko izena... orregaz Aberria gaizkatu al da?</p>
<p>I&ntilde;ok uste dauan bai&ntilde;o goraketa andiagoa eragiten jako Aberriari orrelakoxe gauzatxuekaz.</p>
<p>Ume bateri euskerazko izena ezarri; etxe baten aurpegian euskeraz imi&ntilde;i zein izen daukon eta noz ta nok egi&ntilde;a dan; saloki edo dendako ate-buruan euskeraz iragarri an zer saltzen dan; ilizpar, edo jaiotz-izpar, edo ezkontz-izparrak alkarri euskeraz bidaldu; idazkitxu bat euskeraz egin; euskeraz itz egiten ez dakienei be euskeraz esan beti esakun laburtxuak: &laquo;Egunon, arratsalde on edo gabon, biar arte edo gero arte, urrengo arte edo ikusi arte, zer di&ntilde;ok, etxera noa, tirok, gaioazan, edaik, artuik, ekatzu&raquo;, ta abar ta abar ta abar.</p>
<p>Onelakoxe <hi rend='Italic'>gauzatxuak</hi> guztiok egingo bagenduz, ta ondo errazak dira egiteko, nai izatea bailo ez da, urte gitxitan kenduko geunskio gure Aberriari atzerri sundea ta emongo geunskio eusko usain gozo ederra, geure usai&ntilde;a.</p>
<p>Urrea legetxe itxiko geunke.</p>
<p><mentioned>1913-IX-17</mentioned></p>
        </body>
      </text>
      <text>
        <front>
          <head rend='Bold'>--><p>Euskerea zelan zabaldu</p><--</head>
        </front>
        <body>
<p>Sarri ibilten gara esaten zelan zabaldu leiken euskerea Euzkadiko erdal erriak izan eta karlisten menpean euskerea oso galdu daben errietara.</p>
<p>Lan gaitz-gatxa da benetan. Irakastola edo eskola barik, zelan arrano eroan euskerea Bizkaiko, Arabako ta Naparrako erri askotara, elez gaztelar uts-utsak diranetara?</p>
<p>Ezin da, erantzungo dau abertzalea ez danak, on galdu zan eta kitu orain.</p>
<p>Ez dago kiturik, ez; Aberriaganako maitetasunak ez dau ezagutzen ezi&ntilde;ik.</p>
<p>Maitetasuna da gauza guztien eragillea.</p>
<p>Etxe onetan egon zan lengo egun baten Araya Arabako abertzale benetako bat. Axe da gizona, a! Ez dogu emen jarten bere izena, dakigulako atsekabetuko dogula, ta bearbada, okerra ekarri gengikiola bere bizikeran.</p>
<p>Esan euskun zoritxarrez ez dakiala euskerea, bere aitaitak jakin ebala bai&ntilde;a.</p>
<p>Jaki&ntilde;ez onek ez dautsola bein be ardura txikerrenik emon, lengo urte baten bere Aberria zein dan jakin arte.</p>
<p>Orduantxe mindu zala euskeraz ez jakiteaz, euskotarra izanik, eta asmo sendo bat egin ebala bere umeei jakin erazoteko.</p>
<p>Euskalerrietan ekandua dagoala mutil-neskatoak bidaltzea erderea ikasten Araba aldera, ta ekandu auxe gogoraturik Bergarako bere ezagun bateri esan eutsola i&ntilde;ok baeukan asmorik olan umerik bidaltzeko Arabara, beronek ordeaz bidalduko ebala bere ume bat euskerea ikasten.</p>
<p>Idoro eben bat, eta truke egin ebezan umeok. Bergarakoak, bidaldu eban Arayara neskato bat, eta Arayakoak Bergarara mutiko bat. Orretara egon dira ume biak amairu illabetean, etxe on eta ezagunetan, gastu bagarik.</p>
<p>Arayako abertzale onak di&ntilde;o, bere mutikoak euskerea ederto ikasi dauala; ta orain daukola asmoa bigarren umea be olantxe bidaltzeko euskalerrira, ta irugarrena be bidalduko dauala, ta orretara bere ume guztiak ikasiko dabela, ta etxean euren artean euskeraz beti itz egiteko aginduko dautsela.</p>
<p>la, maitetasunak zelako bideak idoroten dauzan!</p>
<p>Geuk esan geuntson arabatar zintzo oneri, umeak jarraituko ete eutsoen asmo eder-eder orretan, eta erantzun euskun ori lortuteko esaten dautsela bere umeei euskerea dala geure odolari dagokion elea, euskerea dala euskotarren ezaugarria, euskotar onak izateko euskerea jakin bear dabela.</p>
<p>Itz baten esateko, amaitu eban arabatar onak, sendo-sendoro abertzaletuko dodaz umeak, eta aunexegaz naikoa da euskerea maitatu daien, eta maitatu ezkero ez dabe lagako.</p>
<p>Auxe, Arayako arabatar auxe lako asko bageunko, gaurtik ogei urtera... emen izango litzake erdaldunen ari&ntilde;eketea!</p>
<p>Arabatarrak egiten dauana, ezin leie egin beste askok?</p>
<p><mentioned>1913-IX-19</mentioned></p>
        </body>
      </text>
      <text>
        <front>
          <head rend='Bold'>--><p>Ormetako idazkunak euskeraz</p><--</head>
        </front>
        <body>
<p>Lengo baten Durangotik gentozala tranbian, Arriandiaga deritxon tokitik igaro gintzazanean, bertako etxe bateko orman ikusi genduan, geure atsegin andiz, urrengo idazkun au:</p>
<p>BAKIOKO TXAKOLIN BALTZA</p>
<p>Ikusi ordukoxe, poz-pozik esan genduan geure arterako: Noz-edo-noz!</p>
<p>Guk dakigula ba dagoz euskerazko idazkun edo letreroak Gernikan, Bermeon eta beste lekuren baten.</p>
<p>Ba dakigu ba Arriandiagako idazkuna ez dala lenengoa ez gitxiago be; bai&ntilde;a ba dakigu idazkunok urri dirala euskalerrian, batez be, or Durangorako bide orretan eta Durango inguruetan.</p>
<p>Orregaitik izan zan geure poza ta geure atsegi&ntilde;a idazkun ori ikustean. Tranbia arin etorri zalako ze ostantzean sartuko gintzazan etxe artan txakolin dangada bat edanaz saloki edo denda jabeari barriona emoteko.</p>
<p>Ez dakigu nor dan bera, ez dogu ezagutzen; dana dala, leku onetatik emoten dautsogu barriona eta agur bero bat berari.</p>
<p>Euskeraz idazkuntxu ori imi&ntilde;iaz euskerearen alde egin dau, euskerearen alde egi&ntilde;az Aberriaren alde, ta Aberriaren alde egi&ntilde;az geure alde, euskaldunen alde; beraz geure eskerra zor dautsogu.</p>
<p>Zelan ordaindu? Ementxe iragarririk zein lekutan dagoan etxe ori, euskaltzale guztiak jakin dagien.</p>
<p>Durangotik onantz datorren bitxabala (kami&ntilde;oa, kami&ntilde;o erreala), killometro bi ta erdi inguru eginda, bitan urkultzen da (biturkuldu), adar bata Zornotzarantz eta bestea Zugastietarantz dabezala.</p>
<p>Bide-urkuluan bertan dago arri-meta polit bat, bide-adar biak norantz doazan iragarteko. Arri-meta on antxe dagoalako, leku areri deituten dautsogu euskaldunak <hi rend='Italic'>Arriandiaga</hi>.</p>
<p>Ba, leku artan dago etxe barri bat, janedanetxea, eskuma aldean emendik arantz joan ezkero.</p>
<p>Lengo urteetan sarri igaroten gintzazan andik, eta ormako idazkunak espai&ntilde;eraz bakarrik ikusten genduzalakoan gagoz, gure gomuteak uts egiten ez badausku.</p>
<p>Orain, espai&ntilde;ol idazkunei ganeratu dautsie, goian imi&ntilde;i doqun euskal idazkuna.</p>
<p>Agertu da euskerea, burua atara dau kalera, beti baso bazterretan eta etxe barruetan egon barik lotsaka lez, bere semeak eurak ikusi gura ez ebelako.</p>
<p>Gora euskalerria ta gora euskerea ta gora geu!</p>
<p>Orrenbeste zarata orma baten txakoli&ntilde;a saltzen dala idatzi dabelako?</p>
<p>-Bai, onenbeste zarata. Orrelakoxe idazkuntxu bat euskeraz imi&ntilde;iak, askok uste daben bai&ntilde;o geiago esan gura dau, euskereari aurrerantz eragiteko.</p>
<p>Len esan dogun lez gure ele edo berbeta au, geure Aberriaz batera bizi edo ilgo dan au, orain arte bazterretan, etxe barruetan sartuta i&ntilde;ora urteteko adore barik aurkitzen izan da, lotsa-lotsa, bertakoa, etxekoa, Aberrikoa ta Aberriarena izan ez balitz lez.</p>
<p>I&ntilde;un ez eben artu gura, i&ntilde;un ez eben ezagutu gura, at eskoletatik, at erri landoletatik, at aberatsen etxeetatik, at eleiza askotatik, at alde guztietatik. Gauza ostikopetuagorik!</p>
<p>Eta euskereaz batera geu ostikopetuta, Aberria erdi illik.</p>
<p>Geure buruak ezagutzen asi gara ta geure Aberria maitatzen, eta era batera geure gauza guztiak, geure-geureak, lurretik, saskara artetik, botata egon diran lekutik jasotzen, garbitzen eta apaintzen; eta euren artean aurrenengo geure euskera maitea, geure gauzarik ederrena.</p>
<p>Berau, dagokion tokian jartzeko esaten dauskue eskolak bear dirala, bai&ntilde;a nun jagozak eskolok? Eskola oreek eukiko doguzan arte egon bear al dogu besoak eunduta ta arkoloka jesarrita, ezertxo be egin barik, arrausi baten?</p>
<p>Al doguna egin.</p>
<p>Geure umeak euskeraz ugutzau.</p>
<p>Geure etxeai euskeraz izena imi&ntilde;i.</p>
<p>Geure dendetako ate-buru ta ormetan euskeraz egin idazkunak.</p>
<p>Geure adiskideei euskeraz idazkiak egin. Geure iragarkiak euskeraz argitu izparringietan.</p>
<p>Geure etxean eta kalean eta alde guztietan euskaldunaz euskeraz itz egin.</p>
<p>Geure otoiak euskeraz egin.</p>
<p>Geure edozein gauzatan ez ezetsi euskerea, maitatu ta onetsi bai&ntilde;o. Onakoxe egikunakaz ataraten dogu geure euskerea erdira, aizetara, eguzkitara, sendotu ta azkartu daiten.</p>
<p>Ume bat euskeraz ugutzau dala, etxe bati euskeraz izena imi&ntilde;i jakola, orma baten euskerazko idazkuna egin dala... ori da euskereari gora eragitea.</p>
<p>Orregaitik euskaltzaleak poztu orrelako bat jaki&ntilde;az.</p>
<p><mentioned>1913-X-23</mentioned></p>
        </body>
      </text>
      <text>
        <front>
          <head rend='Bold'>--><p>Euskerea eskoletan</p><--</head>
        </front>
        <body>
<p>Euzkadiren alde baten gobernuak erabagi dau euskeraz irakasten istea ume-eskoletan.</p>
<p>Alde ori da Frantziako legeen azpian aurkitzen dana: Laburdi, Beko-Naparra ta Zubero.</p>
<p>Bai, irakurleak, alde artako eskoletan maisu-maistrak irakatsi leie euskeraz alan gura badabe ta al badabe, ango gobernuak isten dautse ta.</p>
<p>Gaur ikusiko dozue gure izparringi onetan EUSKALZALEEN BILTZARRAko lendakari Decrept-ek bere lagun eta bazkideei zuzentzen dautsen idazkia, euskaldunentzako izpar eder au emonaz.</p>
<p>Izpar ederra da, bein gero ederra, ta bertan agertzen da Frantziako agintzaldunak igarten dabela zuzena dala euskaldunari euskeraz irakastea.</p>
<p>Idazki orretan be jakingo dozue Decrept-en eretxian eskatu bear jakona ango gobernuari, ta di&ntilde;o berak, erraz izango dala lortutea. Izango al da!</p>
<p>Eskakizun bi orreek dira:</p>
<p>1.&#170; Ez dagioela debekatu umeei euskeraz itz egiten eskolan, olgeta-aldia daukenean.</p>
<p>2n. Aurrerantzean ez daitela izentau maisurik ez maistrarik euskalerrirako euskalduna ez danik.</p>
<p>Ganeratzen dau Decrept-ek azkenengo eskakizuna bete al izatea, bearbada, gaitz egingo dala, euskaldun diran irakaslari naikoa aurkitu al ezagaitik. Au dala ta, eskakizun orreri ezarri bear jakozala itz bi oneexek: <hi rend='Italic'>al dala.</hi></p>
<p>Onetara, di&ntilde;o, adoretuko dira gure gazte euskaldunak maisu-maistra izateko bidea artzeko, ta i&ntilde;oz elduko da aldia gure euskalerriko eskola guztiak irakaslari euskaldunak eukiko dabezana.</p>
<p>Zorioneko da gure Aberri au izpar aunegaz, ta zorioneko dira gure anai maite laburtar, benapartar, ta zuberotarrak.</p>
<p>Gora zuek!</p>
<p>Geure alderdikide Garmendia-tar Kermanek, Saratik, bidaltzen dausku Decrept-en idazkia, azkenean auxe idatzita dakarrela:</p>
<p>&laquo;EUZKADI irakurta eta. Biotz-biotzetik ene zorionak jeltzale guzientzat. Gora Euzkadi!&raquo;</p>
<p>Garmendia onak urrean bidaltzen dauskuz zorionak igandean garaitu genduan gurenda ederragaitik.</p>
<p>Eskerrik asko, adiskide maitea; bai&ntilde;a zalantza barik orde-egingo geunskizue gurenda au zuek eskoletan euskerea sartuaz garaitu dozuen gurenda orregaz.</p>
<p>Emen noz ikusiko dogu orrenbeste?</p>
<p>I&ntilde;oz bai; bai&ntilde;a orain, bideak illun baltz dakuskuz. Emengo gobernuak ez dau euskerarik ikusi gura, ta ez da arritzeko.</p>
<p>Euskaldunak daukoguz emen asko ta asko, euskereari gorrotoa artu dautsoenak geuk abertzaleok maite dogulako bakarrik. Zein itsukeri andia!</p>
<p>Eta geu gorrotatzen gaitue, Jaungoikoa ta geure Aberri Euzkadi maite doguzala di&ntilde;ogulako bakarrik.</p>
<p>Alde guztietatik ekiten dauskue: goikoak, bekoak, angoak, emengoak, eleizakoak, eta eleizako ez diranak...</p>
<p>Ez bagenki egiaz gagozala, gauzak bertan bera isteko izango litzake; bai&ntilde;a guztien aurrezka jarten gara, guztiei jarkiten gaiakez, bide zuzenean goazala dakigulako.</p>
<p>Jauna geugaz, ta geu guztien aurrezka.</p>
<p>Ekin eta ekin, aurrera beti indarra dogun artean. Gora Jel!</p>
<p><mentioned>1913-XI-13</mentioned></p>
        </body>
      </text>
      <text>
        <front>
          <head rend='Bold'>--><p>Ez neuke gura ezegaitik be</p><--</head>
        </front>
        <body>
<p>Erruki dot Txori-Erreka gixajo au. Or darabille asarreka emakumetxuok egoi-aizeak orbela lez. Ai zein ederto gagozan geu emen! Arazo onetan jazoten da errubakoak errudunen ordez ordaintzen dabela. Txori-Erreka ez da Zaldupe-Zale ta ez da Goikokalebedar, ta a darabille barregarri; bai&ntilde;a azkenengo biok be, onean-onean idatzi eben, ez eutsien gauza garratzik esaten Ondarroako emakumeei, itxuraz ezaguturik zelako neskatoak diran.</p>
<p>Gauza garratzak, <hi rend='Italic'>sarjentona</hi> ta areetarikoak, neuk, zorigaiztoko onek, ipi&ntilde;i nebazan. Ondo damututa nago. Alakoren baten Ondarroara joan bearren bat badot, eta jakiten badautse, arpegi quztia erpeka urratuta ekarri bear dodana ba dakit.</p>
<p>Gure bakea joan zan. Batean erreketeruak dirala, bestean <hi rend='Italic'>erreketera morraldunak</hi> dirala, ta orain Ondarroako emakumetxu bizkorrok dirala, artega ta urduri gagoz bein.</p>
<p>Orraiti&ntilde;o, nik <hi rend='Italic'>sarjentona</hi> ta orreek esan nebazan, euskera geurea ikusi gura ez ebenakaitik, bai&ntilde;a ez danakaitik; eta orain atzeratuten dodaz esan nebazanak, ez dot gura nik burukomi&ntilde;ik, eta ez dot gura or Txori-Erreka, Zaldupe-Zale, Goikokalebedar gixajook erabilli daiezan nire erruz arramuskadaka. Parkatu dagistela Ondarroako emakume orreek.</p>
<p>Nire parka-eske au naikoa ez bada, ta onantza etorteko asmorik igarriko bazeuntsie, mutillak, jakitun ipi&ntilde;i nagizue astirik galdu barik, ainbat ari&ntilde;en igesi egin daidan Pankorbo alderuntz.</p>
<p>Don Jaime berberagaz edo Zuazolagaz edo Zarrontzale kurrilloiagaz, bearbada burrukaldi bat egin egingo neuke; bai&ntilde;a emakumakaz ez dot ezer nai.</p>
<p><hi rend='Italic'><foreign>Libera me Domine.</foreign></hi></p>
<p><mentioned>1914-1-23</mentioned></p>
        </body>
      </text>
      <text>
        <front>
          <head rend='Bold'>--><p>Ez dok ori niretzako</p><--</head>
        </front>
        <body>
<p>Ara, Txori-Erreka, Don Jaime, Zuazola, Zarrontzale ta euren antzekoak Melillara zuen ordez joango diralakoan bazagoz, ez zagoz gixajo txar-txarra. Orreek gorabera, egur makurra lepoan dozula ibilli bearko dozue Afrika aldeetan, beti be ostikada bat edo arturik <hi rend='Italic'>destruzi&ntilde;ua</hi> ondo egin ez dozuelako.</p>
<p>Erreketeruak ez doaz gudara, erreta be. Emen gudazaletasun andiak erabilten dabez, urten bear dabela mendira ganeko egunen baten esaten; bai&ntilde;a, bai zera! urtetea balitz eurak eixean geldituko litzakez, ta zu ta ni lako gixajoak atarako gindukiez etxetik gura-ta-ez, izkilluak artu eragingo leuskiguez, ta gu lakoakaz egingo leukiez, lengo gudatean (gerratean) lez, <hi rend='Italic'>voluntarioen batalloiak</hi>; gu bidalduko gindukiez bala artera, ta bitartean eurak jan ta edan ederto egin eta neskakaz olgau ta erriaren ogasuna ondatuko leukie, lenagoko gudatean egin eben letxe. Tresna ederrak dira ba eurok!</p>
<p>Orrelakorik jazoko balitz orraiti&ntilde;o, eurak emondako izkillu berberakaz <hi rend='Italic'>biboteok</hi> astinduko geunskioez Don Jaimeri ta bere inguruko jeneral ta andiki ta ojalatero guztiei, ez uste lenagoko i&ntilde;usentiakaz aurkituko litzakezanik. Areek aldiak joan ziran sekulako!</p>
<p>Au dala ta, ez noa ezer esaten eurei, alper-alperrik izango litzakela ba dakit eta.</p>
<p>Kanti&ntilde;era oreek kontserban edo ipi&ntilde;i bearko dozuz galdu ez daitezan; edo zeuekaz batera eroan Melillara morral andi banaz.</p>
<p>Don Jaimek, Zuazolak eta Zarrontzalek ez dabe bearrik be kanti&ntilde;era orreenik. Lenengoa ointxe udabarrian ezkontzen dala esan eban atzo emengo erreketeruen izparringi isil-ezkutukoak, ota beraz, laster euko dau bere kanti&ntilde;erea.</p>
<p>Zuazola aspaldian ezkonduta dago; ta Zarrontzaleri, barriz, etxako toketan orrelako usai&ntilde;ik.</p>
<p>Agur ba, ta Katali&ntilde;eri ta Nekaneri barritsuak deitu eutsen neska gangar orrek ez daiala kantau euskeraz gura ez badau, faltarik be ez dau egiten. Katali&ntilde;ek eta Nekanek eta euron moduko neskatilla politak egin bear leukiena da esan: Zuek ez dozuela euskeraz kantauko? Ba, geuk bez erderaz, ta kitu.</p>
<p>Eta neu banengo jai toki baten edo eleizan edo nainun, eta <hi rend='Italic'>sarjentona</hi> pilloa asiko balitz erderaz kantetan, egingo neukena da, jagi ta piperra bai&ntilde;o serioago tipi-tapa erdi-erditik kalera urten, or konpon! esanaz, &laquo;ez dok ori niretzako&raquo;.</p>
<p><mentioned>1914-1-30</mentioned></p>
        </body>
      </text>
      <text>
        <front>
          <head rend='Bold'>--><p>Durangoko erdalkeriak</p><--</head>
        </front>
        <body>
<p>Uri eder artan bizi dan euskaldun gazte batek bidaldu dausku idazki bat, eta bertan di&ntilde;o an Josu-Biotzaren aintzaz egin izan diran eleizkizunak, ederrak izan dirala; bai&ntilde;a danak erderaz, otoi edo erregu, izkaldi edo sermoi, kaleetako idazkunak (letreroak), abes edo kantak.</p>
<p>Gazte onek di&ntilde;o Durango euskalerria dala, Durangon bertako ta erbesteko euskaldun asko ta asko dagozala (geienak) erderea ulertu arren eguneroko artu-eman gauzetan, ostantzekoetan ondo ulertzen ez dabenak, esaterako, eleizako izkaldietan ia tautik ez dabe arrapetan.</p>
<p>Eta itanduten dau euskaldunak izanik Uzkurtzaleak (erleji&ntilde;ozaleak), gitxienez erdaldunak ai&ntilde;a, ta euren errian bizi izanik, ia zegaitik dana emoten jaken erdaldunei ta bapez euskaldunei; Jaunaren landako jana ez dauala uste ardi erdaldunentzat bakarrik danik; uste dauala euskaldunak be Josu-Biotzagana eroan bear dirala, izkaldiak euren elean edo berbetan egi&ntilde;ik, eta euskerazko abes ta ostantzekoakaz euren gogoak poztu ta argiturik.</p>
<p>Egia da guzti au bai&ntilde;a...</p>
<p>Ara, adibide bat ipintea otuten jat. Zuk, ba dakizu, Durangoko gazte orrek, Sagunto deritxon Valenciako itxas-uri baten euskaldun pillo andia bizi dala.</p>
<p>Sagunto artara joten dau Sierra Menerako burdinbideak, eta beronetik jasten diran meak artu ta eroateko eltzen dira Bilbaoko itxas-ontzi asko; onez ganera bertan sortu dira olak eta lantegiak eta arrikatz-bildegiak.</p>
<p>Onetariko arazo guztien jabe ta nagusiak euskotarrak dira, ta augaitik ango ola ta lantegi ta bildegi ta zeregin-toki guztietan emengoak dagoz asko ta geienak euskaldunak.</p>
<p>Sagunton orraiti&ntilde;o i&ntilde;ori etxako otu euskeraz egiterik eleizako jairik; eta i&ntilde;ori otu balitzakio, txarto egi&ntilde;a eretxiko eben bertako biztanleak.</p>
<p>Jokatuko neuke bertakoak ezetz joan eleizara, eleizan euskeraz egingo balebez izkaldiak, otoiak, abestiak eta abar; eta jokatuko neuke emengo euskaldun erdaltzaleak be esango leukiela: &laquo;Nori bururatu jako bai&ntilde;a Sagunto lako erri erdaldun baten euskeraz eleizkizunak egitea? Bertakoak ori ikusirik ez dabela oi&ntilde;ik ipinten eleizan eta asarre dirala? Jaki&ntilde;a! Aituten da bai ori!&raquo;.</p>
<p>Erbesteko aberatsei, edo beintzat dirudunei, eder egitearren, eleizan erriko elea edo berbetea aldatu ezkero, errikoak asarre jarri ta eleizara ez agertzeko asmoa artzea, ez dot esango ondo dagoanik; bai&ntilde;a bai esango dot ori egingo leukiela ludiko alde guztiguztietan ementxe, Euzkadin izan ezik.</p>
<p>Geuri euskaldunei egiten jaku i&ntilde;ori egiten etxakona, lelo eretxita edo nik ez dakit zegaitik; lotsarik, izpirik be, etxaku artzen; beti garabillez ostikoka ta ezetsika.</p>
<p>Noz uleak astinduko ete jakuz ta noz lotsea zabalduko ete dogu?</p>
<p>Ordua ba dala uste dogu ba.</p>
<p><mentioned>1914-VII-10</mentioned></p>
        </body>
      </text>
      <text>
        <front>
          <head rend='Bold'>--><p>Pizti txarrak!</p><--</head>
        </front>
        <body>
<p>Ara Durangoko jazokun bat:</p>
<p>Igandetako ikastolara dabiltzan astokrazia-ko neskak sumindu dira ikastolan euskal idazkun bi jarri diralako; ta Deun Jagoba egunean, lenengoz ikustean, arterik artu ezinda, eskegita egozan tokitik eratsi arte etziran lotu, neskazarko batek atarako gaztetxu bi berotzen ebazala. Orraiti&ntilde;o be, berak ez zituan eratsi; kolkoan arditan (arkakuxotan) bai&ntilde;o tranpa geiago dau neskazar orrek. Toki artan bertan dago astegunetan gaztetxuentzako euskal ikastolea, ta euskal ikastola onetakoak ziran euskal idazkunak.</p>
<p>Bai&ntilde;a euskereak, zer egin ete dautso neskazar orri? Euskalduna edo-da bera, ta bere guraso ta enparau asaba guztiak izan ziran; orpotik orpora odoletik jatorko euskerea... ta euskerari gorroto alan be. Bere jatorriaz lotsatu egiten al da? Erdaldunakaz kristautasunean naiz edozertasunean bardintzeko lakoak ez al ziran izan bere guraso ta enparau asaba euskaldunak? Ez al daki emakume orrek Jaunaren laugarren agintzak di&ntilde;oala gurasoei lotsea artzeko? Ez al daki emakume orrek, berorrek euskerarik nai ez badau be, beste batzuk nai izan ezkero, onei bakean isteko bearkuna edo obligazi&ntilde;oa daukola? Ez al daki emakume orrek, bera bai&ntilde;o txikiagoak ez dituala ipi&ntilde;i bear egiten, berak bere eskuz egiten azartzen ez dan gauzarik?</p>
<p>Pizti! Pizti! Euskereari itxion bakean.</p>
<p><mentioned>1914-VIII-5</mentioned></p>
        </body>
      </text>
      <text>
        <front>
          <head rend='Bold'>--><p>Urkixo-tar Juliri</p><--</head>
        </front>
        <body>
<p>&mdash;Kiriki&ntilde;o, Urkixo-tar Julitzaz zerbait esan zenduan lengo baten, eta ganeratzen zenduan erantzungo zeuntsola. Noz izango da?</p>
<p>&mdash;Aspalditxo daukot idatzita erantzun ori, &laquo;Euzko-Abendaren Elez&raquo; atalean ipinteko, bai&ntilde;a egunero dago ugari argitalgeia ta ez dakit noz sartu al izango dodan.</p>
<p>&mdash;Orixe irakurteko guraria ba daukot ba. &laquo;Egunekua&raquo;n sartu egizu.</p>
<p>&mdash;Izan be! Gaur ipi&ntilde;i bear dot. Irakurleak ez al jataz asarratuko.</p>
<p>&mdash;Bai, zereko asarratu! Guda-guzurrak bai&ntilde;o gogozago irakurri baietz orixe jokatuko neuskizu orraiti&ntilde;o.</p>
<p>&mdash;Orduan ezer geiago esan barik or doa:</p>
<p><hi rend='Bold'>KIRTENKERIAK ALA... ZER?</hi></p>
<p>Azkenengo Bagillaren 26ko EUZKADIn ipi&ntilde;i neban esakun auxe: <foreign>&laquo;Tierra Santa</foreign>-rako Pelegri&ntilde;azi&ntilde;otik&raquo;, eta onen urrengo: &laquo;orrexen antzera orain larogei urte argitaldu ziran ainbat kirtenkeri ardurarik andienaz biltzen ditue baita berrargitaldu be <hi rend='Italic'><foreign>Revista Internacional de Estudios Vascos</foreign></hi>-en eta orrelako aldizkingietan&raquo;.</p>
<p><hi rend='Italic'><foreign>Revista Internacional de Estudios Vascos</foreign></hi>-en jabea da Julio de Urquijo (Urkixo-tar Juli euskeraz). Nik esandakoak oni min egin dautso, ta arrikadea jaurti daust. Alde egin bear dautsot arrikada orreri, buru-buruan jo ez nagian.</p>
<p>Ara:</p>
<p>Oraintsu argitaldu dau Urkixo-tar Julik ingurtitxu <foreign>(folleto)</foreign> bat, emengo gazte batek esandako okerren batzuk zuzentzeko usteaz; ingurti orretantxe aitatuten nau onetara:</p>
<p><foreign>&laquo;...en Bilbao se trata de poner en rid&iacute;culo a la Revista Internacional de Estudios Vascos, porque recoge cuidadosamente y da a luz cuantos textos vascos puedan tener alguna importancia hist&oacute;rica o ling&uuml;&iacute;stica. De <hi rend='Italic'>kirtenkeriak</hi> los califica Kiriki&ntilde;o, pseud&oacute;nimo, seg&uacute;n me aseguran, de D. Evaristo Bustinza. iY que esto lo escriba un profesor de Euskera!&raquo;</foreign></p>
<p>Geldiro gabiltzan.</p>
<p>Nik ez neban esan, nik ez di&ntilde;ot, <hi rend='Italic'><foreign>Revista</foreign></hi> orrek billatzen dituan antzi&ntilde;eko idazti guztiak kirtenkeriak dirala. Zeatz irakurri bear da, arrikadak jaurtiten asi bai&ntilde;o len.</p>
<p>Nik esan neban eta di&ntilde;ot, <foreign>&laquo;Tierra Santa</foreign>-rako Pelegri&ntilde;azi&ntilde;o&raquo; erderakada &laquo;orrexen antzera argitaldu ziran ainbat kirtenkeri&raquo;... orrexen antzera! ni&ntilde;oan.</p>
<p>Urkixo-tar Julik ezetz, ta nik baietz... onen-onena izango da irakurleak erabagi dagiela; alde batera barriketea.</p>
<p>Ara <hi rend='Italic'><foreign>Revista Internacional de Estudios Vascos</foreign></hi> orretan idoro dodazan nire eretxirako kirtenkeri batzuk:</p>
<p><hi rend='Bold'>BAT</hi></p>
<p><hi rend='Bold'>DOCTRINA CHRISTIANEEN</hi></p>
<p>explicacinoa eusquera cein ofrecietan deusten gustiai D. Mart&iacute;n de Arzadun Durangoco urico Elexataco Beneficiadu da cureac.</p>
<p>Dediquetan deutso D. Nicolas de Echezarreta de Olasarri, Santiago ordeaco caballeroari.</p>
<p><foreign> (<hi rend='Italic'>Revista Internacional de Estudios Vascos</hi>, a&ntilde;o I. Enero 1907).</foreign></p>
<p><hi rend='Bold'>BI</hi></p>
<p><hi rend='Bold'>EXERCICIO SPIRITUALA</hi></p>
<p>Bere salbamendua guiteco desira</p>
<p>duten giristinoentzat laguntza handitacua.</p>
<p>Bigarrena editionea.</p>
<p>Bayonaco gure jaun Ipispicuaren permissionearequin.</p>
<p><foreign>(<hi rend='Italic'>Revista Internacional de Estudios Vascos</hi>, a&ntilde;o I, n&uacute;m. 6. Noviembre 1907). </foreign></p>
<p><hi rend='Bold'>IRU</hi></p>
<p><hi rend='Bold'>MEDITACIONEAK</hi></p>
<p>gei premiatsuenen gainean cenbait abisuekin, othoitcekin eta bicitceko erregela batekin.Arima Jainkotiarren oneraco Bayonaco diocesaco Eliza-gizon batec eginac.</p>
<p>I PARTEA</p>
<p><foreign> (<hi rend='Italic'>Revista Internacional de Estudios Vascos</hi>, a&ntilde;o II, n&uacute;m. 3. Mayo-Junio 1908).</foreign></p>
<p><hi rend='Bold'>LAU</hi></p>
<p><hi rend='Bold'>GUIRISTINOQUI BICITECO ETA HILCECO MOLDEA</hi></p>
<p>ceinetan causitcen bai dire egunaren guiristinoqui iragateco moldea, Meza sainduco, Hagoniaco, Confessioco eta Communioneco othoitzac, Igandeko Bezperac, Ilhabetearen egun gueietaco Meditacioneac, Arima penatuten contsolamenduac eta contcientciaren esami&ntilde;a.</p>
<p><foreign> <hi rend='Italic'>(Revista Internacional de Estudios Vascos, </hi>a&ntilde;o II, n&uacute;m. 3. Mayo-Junio 1908).</foreign></p>
<p>Zer deritxozue? Oreek kirtenkeriak dirala esateagaitik ez daust ez garbai-arrak neure biotz au zulatuko. Nik, benetan di&ntilde;ot, orrelako idaztirik (libururik) i&ntilde;un aurtituko baneu, apurtu egingo neuke ta i&ntilde;ok ez leuke jakingo, lotsagarriak diralako.</p>
<p>Nik ori egingo neuken arren, ulertzen dot askok zaletasuna eukiten dabela antzi&ntilde;eko gauzekana; jakin gura izaten dabela antzi&ntilde;ekoak zelan bizi ziran, zelan idazten eben, zelako ekanduak eukezan, zelako errediza ta izkillu ta jantziak erabilli ebezan, eta abar. Urkixo-tar Juli da orretariko jakikura bat, eta atsegin izaten dau jakitea zelako idaztiak argitaldu ebezan gure asabak. Ondo dago. Nik ez di&ntilde;otsot ezer orregaitik. Bakotxak bere zaletasunak euki daroaz. Onetan aske bakoixa.</p>
<p>Bai&ntilde;a Urkixo-tar Julik edo bera lako antzi&ntilde;a-gauza zaleren batek ataraten badau autsartetik argitara gauza zatarren bat edo idazti kirtenen bat, eta enparauok badi&ntilde;ogu zatarra edo kirtena dala, ez dauko zegaitik asarratu ta ez dauko zetan etorri destai&ntilde;aka.</p>
<p>Eta, zelako destai&ntilde;ak? Ara bat: <foreign>&laquo;iY que esto lo escriba un profesor de <hi rend='Italic'>Euskera</hi>!&raquo;</foreign></p>
<p>Mutillak! Neu irakaslea izate onexek burukomin andia damotse karlistei. Lenengo asi zan Zuazola, gero Zarrontzale barregarriak ekin eutson leloka-leloka, ta orain <hi rend='Italic'>Julio de Urquijo</hi> dator.</p>
<p>Zetara dator orain nire irakaslaritza ori erdira? Or gorago irakurri dozuen <hi rend='Italic'>vascuentze</hi> ori kirtenkeria dala esan ezkero, ez ete lei euskerarik irakatsi al? Zer bear ete da ba euskerea irakasteko? Kirtenkeri orreek eredutzat artu, ala karlista izan, ala zer?</p>
<p>Urkixo-tar Julik or esan gura dauana da, nire ustez, ez nazala jakituna. Au bada, ez dot euki, Jaungoikoari eskerrak, i&ntilde;ok esan bearrik ori jakiteko, neuk be ondo dakit ba ez nazala ta. Bai&ntilde;a orregaitik ez da ardura. Jakituna izan barik be irakaslaria izan leiteke. Asko dira irakaslariak jakitun ez diranak, eta neu be bai, ta zer? Irakatsi egiten dogu geuk be, orretan jakitunen atzean gelditzen ez garala sarritan.</p>
<p>Eta, zer arrano!, neure irakaslari-tokian ikusi gura ez banabe kendu nagiela bertatik al badabe ta kitu. Ulebiook!</p>
<p>Ara beste destai&ntilde;a bat:</p>
<p><foreign>&laquo;Mas, por lo visto, prefieren pasarse los d&iacute;as discutiendo la etimolog&iacute;a de <hi rend='Italic'>ekaita</hi> o <hi rend='Italic'>aketa</hi>, sin enterarse todav&iacute;a de que esta palabra la invent&oacute; una vieja de aquende el Pireneo para pedir caf&eacute; a una amiga suya, sin que se enteraran sus vecinas&raquo;.</foreign></p>
<p><hi rend='Italic'><foreign>Sin enterarse todav&iacute;a</foreign></hi>... &laquo;asto zarrok alakook ezer ez dakizue ta!&raquo; esan gura dau orregaz Urkixo-tar Julik.</p>
<p>Guk gero... astoka-astoka... jakitunek ez dakiezanak jakiten doguz batzuetan. Guk ez genkian atso orren ipuin ori; ez da arritzeko, atso guztien ipuin barregarriak ba, zelan jakin daikeguz? Bai&ntilde;a orra, Urkixo-tar Julik be, ainbeste dakian arren ez daki ondi&ntilde;o &laquo;akeita&raquo; itz ori eurrez erabilten dala Naparrako Sunbilla aldean. Urkixo-tar Julik di&ntilde;oan atso aregandik ikasi ete eben itz ori Sunbilla aldeko napar guztiak? Gaitz egiten da si&ntilde;esten.</p>
<p>Eta gu ez gi&ntilde;ean ibilli emen &laquo;akeita&raquo;ren itxorkuna ataraten. Urkixo-tar Julik ez dau ondo ulertzen euskerea, edo nik ez dakit. Gu emen ibilli gi&ntilde;ean jakin gurarik nun esaten zan itz ori, nundik norakoa zan, ez beronen itxorkuna.</p>
<p>Baita be di&ntilde;o Urkixo-tar Julik: <foreign>&laquo;...soy partidario de la purificaci&oacute;n (relativa, claro est&aacute;) del l&eacute;xico vasco. Lo que desapruebo es que ejerzan de purificadores y de etim&oacute;logos, los que carecen de preparaci&oacute;n suficiente para tan dif&iacute;cil labor&raquo;.</foreign></p>
<p>Zeregin gaitz orretarako egoki gertauta dagozanak, nortzuk ete dira Urkixo-tar Julirentzat? Atsegin izango litzakit auxe jakitea.</p>
<p>Arana Goiri-tar Sabin eta Arriandiaga-tar Imanol Abak asmauriko itz eder egokiak, euskerearen sustar-sustarretik sorturikoak, ez dauz ontzat artzen, ez dauz entzun be gura Urkixo-tar Julik; eta au ondo dakit berberari entzun neutsolako bei&ntilde;ola Zumarragan.</p>
<p>Bearbada, Arana ta Arriandiaga, euskera arazoetan oskil batzuk izango dira Urkixo-tar Julirentzat. Bai ba!</p>
<p>Eta <foreign>&laquo;lo que desapruebo&raquo;... </foreign>Zer gero? Nor zara ba zu erdira urteteko esaten ontzat ala txartzat artzen dozula ori? Idazti zar barregarri batzuk idoro dozuzala or-emen, eta naikoa diru daukozula <hi rend='Italic'><foreign>Revista Internacional de Estudios Vascos</foreign></hi> zeure lepotik argitaltzeko ta, zatoz burua nagusi egiten? Ez gero i&ntilde;ori barrerik eragin, gizona!</p>
<p>Zuk ontzat emon naiz txartzat emon... parra; euskeraz norai&ntilde;oko mutilla zarean ikusteko gagoz ondi&ntilde;o ta. Zer di&ntilde;ot? euskeraz mutilla zarean be ondi&ntilde;o ez dozu erakutsi ta.</p>
<p>Billatu egizuz, billatu, artarako garra daukozu ta, idazti zarrok; bai&ntilde;a euskereatzaz maisukeriak egiten etzakiguz etorri, gizona, Jainkoarren!</p>
<p><mentioned>1914-VIII-17</mentioned></p>
        </body>
      </text>
      <text>
        <front>
          <head rend='Bold'>--><p>Euskal idazleen bazkaria</p><--</head>
        </front>
        <body>
<p>Atzoko idazkian Batxik agertu eban asmoa, euskal idazle guztiok egun batean alkartzeko nunbaiten, guztiz ederto eretxi jatan.</p>
<p>Autsak daukoz onek gure Batxik!</p>
<p>Ni gertu nago ba; ta izentau egizue erria ta eguna. Eraldu (organixau) egizue gure jai ori. A ze poza izango dan euskeraz itz egin al izatea ainbeste anaiekin!</p>
<p>Bai&ntilde;a ni buru ez, ezetara be. Ikusiku ia nok ipinten nauan ni buru! Lenago izango da an burrukaldi ikaragarri bat, ori nik itxi bai&ntilde;o.</p>
<p>Gaurko izparrakaz ez daukogu lekurik geiagorako, ta biar edo ekingo dautsagu arlo oni.</p>
<p><mentioned>1914-VIII-22</mentioned></p>
<p>Gizonak, jakitun zagoze Batxiri otu jakola guztiok alkarregaz bazkaldutea. Asmo polita da, ta batzuk erantzun dabe poz-pozik dagozala orretarako; arai&ntilde;egun Barainkak urratu eban baietz esanaz; egunokaz emen daukodaz Urni ta Zargasteren gaztiguak (abixuak) be; nik uste dot asko egongo dirala gertu.</p>
<p>Bai&ntilde;a Batxi joan dan ezkero, bera izanik asmatzaillea ta ganera idazle errimea... baderitxozue itxi egingo dautsogu asmo orreri Batxi etorri arte. Agertuko da emen sarritxu, ba bera dabillen ontzi ori ez da andi-andia, &laquo;Bayo&raquo; da; ta Ameriketara ta urri&ntilde;etara barik, emen inguruan ibilliko da, Ingalanda-Frantzia-Espai&ntilde;a-Portugal, ta Euzkadira joko dau, ontzi on emengoa da ba ta.</p>
<p>Guk egin geinkena da alkar artu nun izango dan alkartze ori ta i&ntilde;oz dakigunean Batxiren ontzi ori Bilbaora datorrela, orduantxe eguna izentau, ta bera eldu daitenean esan: Tira, Batxi, gaiuazan ulizein tokira igandean, ara batuko dituk gure anaia euskal idazleak eta.</p>
<p><mentioned>1914-VIII-27</mentioned></p>
<p>Batxi urrengo Bilbaora datorrenerako gertauta euki bear dogu nun ta zenbat bilduko garan. Bera Bilbaoratu, ta urrengo jai edo igandean izango da, naiz gitxi naiz asko. Etorteko ustea daukenak esan begie euren baia, ta adierazo zein erritan naiago daben.</p>
<p>Orain arte Urnik eta Barainkak eta Belumenduk esan dauskue atsegin izan jakela alkarregaz bazkaltze ori emen idazten dogunoi. Orraiti&ntilde;o, ez dabe izentau bazkal-erria (neu oker ez banago).</p>
<p>Atzo etorri jatan Biritxillaga-tar Josebaren idazkia arazo aunetzaz, ta onek argi ta garbi ta artez, aiko-maikoetan ibilli barik, bere eretxia onetara adierazten dau.</p>
<p>&laquo;Nik di&ntilde;otsat (Belumenduri) Zornotzan izango litzatekela ondoen neure eretxiz; Gernika aldeko idazleok datozala bultzian, Bilbao aldekoak be bai, eta geuk, goi aldekook be orraxe joko dogu Donostitik datorren bultzian sartuta.</p>
<p>Batxik onantzakoan eupada bat egin daiola Enbeitari be&raquo;.</p>
<p>Onek esan dau berea.</p>
<p>Orain neu noa neureaz. Nire aburua da bildu bear garala Bilbaotik Donostirako burdinbideko erri baten; bide orixe da lekurik onena Bizkaia ta Gipuzkoako alde guztietakoak errazen biltzeko. Zornotza erri egokia da zio askogaitik; batetik ondo ta merke jateko erri ona, bestetik Gernika aldeko ta Arratia aldekoentzat goiz etxeratzeko ondo, ta bestetik izparringian lan egiten dogunentzat ia bear-bearra, urri&ntilde;ago joango bagintzaz ba, Bilbaoratu ta bertan apaldu ta gertau orduko lanean asteko berandu egingo litzakigu ta.</p>
<p>Beraz, bi gara Zornotzarakoak: Biritxi&ntilde;aga ta neu.</p>
<p>Asi zaiteze ba esaten zeuena, bai&ntilde;a arin, or albora begira egon barik, etorteko ustea dozuenok. Neuk ementxe erabilliko dot aburu zenbakuna.</p>
<p>Zeuen aburua agertu bai&ntilde;a itz gitxitan onetara lez: &laquo;Nik, urliak, alako erritan gura dot&raquo;, eta kitu. Sartu estalgi barruan, ipi&ntilde;i beroni ganean <foreign>&laquo;Original para imprenta&raquo;, </foreign>ta zentimo-laureneko seillu txikia, ta bota korriora estalgia sarratu barik.</p>
<p>Jaungoikoarren! Ez eistazue <hi rend='Italic'>sermoerik</hi> bidaldu nun gura dozuen esateko.</p>
<p><hi rend='Italic'>Sermoiak</hi> an esango doguz, biltzen garan errian; an ezpanetatik agiriko da biotzetan ga&ntilde;ezka daukogun maitasuna euskerarako, anaiak anaiakaz gogozko artuemona eukiko dogula; an geure ele garbi oneri emonik beroni dagokion goralbena, pozezko ikareaz igituko doguz geure asaba antzi&ntilde;ekoen azurrak euren illobietan: an zin esango dogu sutsu geure ele txukun onetan aintzaldu gura dogula Jauna, geuri onantxe dagokigulako; an gogortuko gara geure abenda-ele au aldeztuteko beti, geurea dalako Jaunak emonda; an deadar egingo dogu gozaro ta sendaro: Gora euskera garbia!</p>
<p>Gizonak, ia ba.</p>
<p><mentioned>1914-IX-10</mentioned></p>
<p>Atzo artu nebazan ingitxu bi Gernikako Belumendu ta Durangoko Urni izenordedunenak. Oneek di&ntilde;oe euren aburua dala Zornotzan egitea gure batzar ta bazkaria. Oraintxe gomutetan dot Batxi berberak be erri orixe izentetan ebala lenengoz bere asmo au adierazo euskunean emen.</p>
<p>Beraz, onezkero bost gara bazkarira joateko gertu gagozanok eta bostok Zornotza autatu dogu.</p>
<p>Gitxi garala? Ta guri, zer? Ondi&ntilde;o geiagok ots egingo dauala ta nago, bai&ntilde;a izango ezpalitz be, ardura gitxi guri alkarregaz ederto bazkaldu ta euskeraz itz egi&ntilde;az abendeari zor dautsoguna ordaintzeko.</p>
<p>Batxi, Biritxi&ntilde;aga, Urni, Belumendu, ta nerau, <hi rend='Italic'>ara</hi> orain arteko bazkalkideak.</p>
<p><mentioned>1914-IX-12</mentioned></p>
<p>Galdakaotik esan dabe Lurrobi ta Lukik ondo deritxoela Zornotza bazkari ori egiteko, ta eurak be gertu dagozala etorteko.</p>
<p>Oneek idatziz di&ntilde;oskuena, aoz esan dauskue Bilbaon bizi diran Amilgain, Arrugain eta Lezkainek.</p>
<p>Beraz, orain arte gara <hi rend='Italic'>amar</hi>: Batxi, Biritxinaga, Urni, Belumendu, Luki, Lurrobi, Amilgain, Arrugain, Lezkain, eta <hi rend='Italic'>nerau</hi>.</p>
<p>Ondi&ntilde;o geiagok ots egingo dabe, neuk uste; bai&ntilde;a oker andi baten banengo be, <hi rend='Italic'>amarrek</hi> ia, zalaparta puskat atara daikegu.</p>
<p><mentioned>1914-IX-14</mentioned></p>
<p>Lengo astelenean esan genduan <hi rend='Italic'>amar</hi> gi&ntilde;eala bazkari orretarako gertu gengozanak.</p>
<p>Ordutik ona geitu dira oneexek: Mirena Donostikoa, Zinkunegi osalaria, Axe, ta Imanol. Beraz amalau gara.</p>
<p>Asko ta asko dagoz ondi&ntilde;o gure izparringi onetan idatzi dabenak; gomutau bai&ntilde;o ez daukazue lengo egun baten Batxik agertu eban erreskada andia.</p>
<p>Oneen artean asko dira lekaide ta jaupariak, eta oneek ezin leitekez etorri. Eurotarik batek, M. B. S.-ek, idatzi daust, etorri ezin izango dan arren bere gogoa geukin egongo dala, ta opa dausku egun alai onuratsu bat. Eskerrik asko, jauna ta adiskidea; aske bazengoz ba dakigu etorriko zintzakiguzala.</p>
<p>Beste batzuk, jantzi laburdunak izan arren, euren errietako jauntxu edo kazikearen bildur-bildur dira, gure bazkarira joan ezkero igarriko dautsiela nor dan, eta gero barregarri erabilli; orregaitik dagoz isilik. Oneetariko bat da <hi rend='Italic'>Txi&ntilde;uelo Ma&ntilde;arikoa</hi>. Beronen gaisoa nor dan jakingo baleutsoe! <hi rend='Italic'><foreign>Errekies... Katin... patze</foreign></hi>, gure erriko <hi rend='Italic'>sankristauak</hi> esaten dakian lez. Euren buruen jabe ez diran oneetariko idazle gixajoak be ezin jakuz etorri. Urrengo baten, sokapetik urtenda badagoz edo, etorri al izango dira. Euren gogoa ba dakigu geuretarra dala ta... tira.</p>
<p>Beste batzuk dagoz nagiak, geugaz etorteko gogoa dabenak, bai&ntilde;a ingi zatitxu baten esateko ba datozala gauza ez diranak; oneetarikoak irakurri dagienean &laquo;onen egunetan dok&raquo;, dapa! agertuko dira eguerdirako bazkari lekuan esaten: &laquo;Emen nator ni be, mutillak&raquo;. Bai&ntilde;a jazo leiteke guk aurreztik aginduta euki onenbestentzako bazkaria, ta gariez datozanak gugaz batera maian ezin jesartea, geiagorentzat bazkaririk gertauta egongo ez dalako.</p>
<p>Nik, benetan di&ntilde;ot, uste neban askozaz geiago bilduko gi&ntilde;eala. Zer egingo jako? Garanak garala, egin gure bazkari ori; gitxi izan arren zintzoak bagara ez da ardurarik.</p>
<p><hi rend='Italic'>Bayo</hi> ontzia dago, atzoko EUZKADIn eta gaurkoan be bai ikusi daiken lez, Ingelandako Middlesbro-n zama-isten ille onen 13 garrenetik; laster alde egingo dau andik, eta onantza badator, zain egongo gara, ta ona elduko dan urrengo iganderako iragarriko dogu batzarra, ta egin eta kitu.</p>
<p>Eta i&ntilde;ok esango baleu ia Imanolek noz euskeraz idatzi dauan erantzungo jako bazkaria izango dan eguna bai&ntilde;o lenago idatziko dauala, ta berak ez dau uste, bai&ntilde;a ondo.</p>
<p>Lengo egunean Batxiren izen erreskadan Zarrontzale be agertu zan; onek ez dau idatzi bein be, bai&ntilde;a bai idatzi eragin; eta augaitik eta Batxik izentau daualako, etorri daitela gura badau; arrera ona egingo litzakio baletor.</p>
<p><mentioned>1914-IX-19</mentioned></p>
<p>Arai&ntilde;egun esan genduan amalau gi&ntilde;ala Zornotzan bazkalduteko gertu gagozan euskal idazleak.</p>
<p>Atzo irakurriko zenduen Elgoibarko Urkiagaren idazkia gure izparringian; a gertu dago, ta beraz amabost.</p>
<p>Bai&ntilde;a bart artu nebazan idazkitxo bi: Eibarko Zargastena ta Portugaleteko U-tar J.-ena, adierazorik eurak be ba datozala.</p>
<p>Onetara <hi rend='Italic'>amazazpi</hi> gara. Ederto, mutillak! Ba joak aurrera!</p>
<p><mentioned>1914-IX-21</mentioned></p>
<p>Gaurko idazkian di&ntilde;o Batxik &laquo;emetik amabosterantz urtengo dogu orrantz&raquo;, ta idazkia da 11 garrenean eginda. Orain neuk ez dakit zeatz zer esan gura dauan, ala egun artatik asi ta amabost egun geroago ala ille onen amabostean dala urtetea; batetik bestera amar egunen aldea dago.</p>
<p>Amaboskarren egunean urten badira, datorren astean emen da Batxi bere txokor, bere txilibitu, bere piperpote ta bere kapela zuriagaz, onez ganera beste gauzaren bat ekarri ez balei, Galiziako gaitaren bat edo. Amabost egun geroago bada, orduan ille onen azkenean edo urrengokoaren lenengoetan agiriko da.</p>
<p>Bera datorrenean bereala aginduko dogu bazkaria Zornotzan, eta izango ez dan lez ministro plenipotentziarioen banketea, egun bat edo bi aurreztik aginduta be laster gertauko dauskue, pillo andia be ez gara ta.</p>
<p>Ara zenbat eta zeintzuk gagozan izena emonda an alkarregaz jateko:</p>
<p>Batxi, Biritxi&ntilde;aga, Urni, Tabira-tar, Belumendu, Luki, Lurrobi, Amilgain, Arrugain, Lezkain, Mirena, Z. osolaria, Axe, Imanol, Urkiaga, Zargaste, U-tar J., Barainka, Egi-Alde, Txori-Erreka, Kardantxillo, Pizkunde-Zale, Enbeita, eta <hi rend='Italic'>nerau</hi>. Guztira 24.</p>
<p>Ai! aiztu jat ia. Gaur <hi rend='Italic'>Egunekua</hi> onetan agertzen dan Sollubeko Sorgi&ntilde;a be ba dator, ta olan 25 gara. <hi rend='Italic'>Gibelpe</hi> Bermeokoak esan euskun ez dakiala ondi&ntilde;o etorri al izango dan, eta gaztigauko ebala egun bat edo bi lenago.</p>
<p><hi rend='Italic'>Zarrontzale</hi>-ri dei egin eutson lengoan Batxik, esanik ondo artua izango litzakela. Bai arraietan! Bai&ntilde;a ez da etorriko, alde batetik abadea dalako ta abadeak igandetan zeregi&ntilde;a euki daroe bakotxak bere eleizetan, eta bestetik gu lako <hi rend='Italic'>hereje</hi>-tzarrakaz gura izango ez leukelako batu. Or konpon; badator, arrera ona egingo jako, ez badator geure <hi rend='Italic'>errazioneak</hi> garbituko doguz <hi rend='Italic'>pake ta amorio santuan</hi>... eta kitu. Zer egingo dautsozu ba! Errekara itxi buruari? Ez orixe!</p>
<p>Euskal idazle neure lagun maite orreek, zuur eta zain egon zaiteze ba datorren astean izparringi onetan jakiteko noz eta zein etxetan egingo dogun bazkaria, ta azurbakoa ondo gertauta eroan barriketaldi galantak egingo doguz egun orretan ta.</p>
<p><mentioned>1914-X-17</mentioned></p>
<p>Lengoan zenbatu nebazan 25 lagun bazkari orretara joateko gurari diranak.</p>
<p>Gaur bi geiago ezarri bear dautsedaz: Baztandarra, ta Aizkibel-tar Bingen. Beraz 27 gara.</p>
<p>Atzo artu neban Batxiren idazki bat, biar argitalduko doguna J. 1., ille onen 16an egi&ntilde;a. Onexek argitzen daust lengo egunean adierazo neban ezbai edo duda; ez dira urten 15ean, eta ez di&ntilde;o ezer urtekuntzeaz; beraz datorren igande edo astelenean urteteko izan bear dabe, ta andik onako bideari bost bat egun jo ezkero Azillaren lenengorako dira emen okerrik ez bada.</p>
<p><mentioned>1914-X-19</mentioned></p>
<p>Datorren igandean, ille onetako 25ean, egin bearko dogu ba geure bazkari ospetsu ori. Batxik di&ntilde;ost atzo elduriko idazki baten, gaur, 20an, urtengo dirala Lisboatik eta Bilbaora joko dabela 23an, bariku edo ostiralean, eta berak di&ntilde;o igandean egin bearko dala. Bai ba; bere ontzia utsik dator, ta bereala zama-artzen asiko da, ta urrengo astea amaitu orduko bearbada itxasoratuko da barriro, batek ba daki noz atzera etorteko.</p>
<p>Esango dogu leku onetan Zornotzako zein etxetan izango dan bazkaltokia ta zein saneurrikoa.</p>
<p>Gaurko Zumarragatiko idazkian Elaire-tar Sinborenek adierazten dau berak Zornotzara baletor esango leukezanak. Asmo ederrak dira, batez be, Euskal Begiratzaille-Bazkunarena; auxe egokia izango litzake, ta uste dot gaurtik laster bearra be izango dala, itz barriak guztiok batera erabilli daiguzan; ibilli ez gaitezan batzuk alde baterantz eta besteak besterantz, eta indarra ta astia galdu orlan.</p>
<p>Orretariko asmakizunak erabagi ta aurrera eroateko neuk uste dot Zornotzan bilduko garanok ez garala. Ez neuke gura i&ntilde;or mindu, bai&ntilde;a nire aburuz, <hi rend='Italic'>Axe</hi> alde batera, beste enparauok ez gara jakintsuak euskereatzaz; euskal idazleak eta euskaltzaleak bai, euskal jakintsuak ez. Eta orrelako arazoetan sartzeko jakintsuak obe litzakez; eurak erabagi ta guk jarrai.</p>
<p><mentioned>1914-X-20</mentioned></p>
<p>Biar emen da Batxi, okerrik ez badauke bidean, eta igandean egin bear gure ainbeste bider aitaturiko bazkari zorionekoa... Au dok au! Ondi&ntilde;o gertetako jaukaguk eta!... Arrano gorri-gorri bat!</p>
<p>Gizonak ba!... atzo goizean oe epeletik urten nintzan nagika-nagika, ta begiak andi-andi nebazala, San Anton ondoan sartu nintzan tranbian, eta or naioak Zornotzarantz gudako <hi rend='Italic'>bateko biribillak</hi> iruntsi ta iruntsi.</p>
<p>Lemoan ba daurkit adiskide maite bat Zornotzarantz datorrena bera be. Ditantsot jatetxe on bat, jabea abertzalea dana. Darantzust: Orra, ortxe daukozu.</p>
<p>Sartu, ta itundu neban jatetxe-jabeagaz gure bazkaria onetaraxe: Iru lapikoko (indaba, aza), arrai&ntilde;a (badago) edo makaillu on-ona ostantzean, bizkarki-okelea, oillazkoak, igaliak (matsa, sagar), gaztaia, txakolin zuria edo gorria ta ardaoa, akeita, txol betena edari gogor. Amazazpina errial ordaintzea dagokigu bazkari orregaitik.</p>
<p>Jatetxe au dago Zornotzako Jel-Batzokia dagoan etxean bertan, Batzokia bai&ntilde;o oin bat berago.</p>
<p>Ba dakizue ba nun, zer ta zenbat dan bazkaria. Ordua... nik uste dot eguerdian dala ondoen.</p>
<p>Nik lengo egun baten argitaldu neban Zornotzarako baietza emonda dagozan idazleen izen erreskadea.</p>
<p>Orra ba, atzo Lurrobik i&ntilde;ostan bera ez datorrela ta ez dauala esan etorriko danik be; orrez ganera, Biritxi&ntilde;agak di&ntilde;o ez nebala aitatu Txindurri...</p>
<p>Arraio-arraioa! Ez ba; oingoan ondo kontau (zenbatu) bear joadaz ba.</p>
<p>Ta, illabete ta erdi onetako izparringi guztiok mai ganera atara, ta emen ibilli naz billa ta billa alik zeatzen... okerren bat egin ete dot? Baleiteke, Adan zanaren kastakoa alperrik ez naz ta.</p>
<p>Ara zeintzuk diran:</p>
<p>Batxi, Biritxinaga, Urni, Belumendu, Amilgain, Arrugain, Lezkain, Z.-tar osalaria, Axe, Imanol, Urkiaga, Zargaste, U-tar J. Portugaleteko, Egi-Alde, Barainka, Txori-Erreka, Kardantxillo, Pizkunde-Zale, Tabira-tar, Enbeita, A-tar J. Muxikako, Txindurri, Sollubeko Sorgin, Baztandarra, Aizkibel, U-tar A. Zornotzako, Legarda, Urkiazelai, Luki, ta nerau.</p>
<p>Zumaiako <hi rend='Italic'>Emengoak</hi> eta Bermeoko <hi rend='Italic'>Gibelpek</hi> i&ntilde;oen al baeben etorriko zirala, bai&ntilde;a ezin leiela gauza osorik esan.</p>
<p>Beraz, <hi rend='Italic'>ogetamaika</hi>, 31, gara.</p>
<p>Lenengorako polito da.</p>
<p>Eup! Eup! eta... iiEup!!</p>
<p>Aurreko guzti orreek idatzita gero, eldu jat eskuetara Batxiren idazkia, ta di&ntilde;ost urten zirala Lisboatik astelen-arratsaldeko lauretan, eta mustur-aldeko aizerik edo eukiten ez badabe gaur arratsaldean elduko dirala emengo iztate edo portura.</p>
<p>Bai&ntilde;a... auxe jagok ba!... Lisboan oraintsu izan da zaratea gangeri edo <hi rend='Italic'><foreign>c&oacute;lera</foreign></hi> egoanarena, ta ez da ezer izan; bai&ntilde;a ango kontsul espa&ntilde;iarrak osasun-agiria (<hi rend='Italic'><foreign>patente de sanidad</foreign></hi>) ez dautsela emon ez garbi ta ez loi, ezbaikoa; ta augaitik jazo leitekela emen Bayo ontziari sartzea ez istea egun batzuetan, eta Batxik di&ntilde;ost gaur arratsaldean neuk itandu dagiodala Portugaleteko Itxas-osalariari <foreign>(a Sanidad Mar&iacute;tima)</foreign> ia <hi rend='Italic'>Bayo</hi> barrura datorren ala egun batzuetako gelditzen dan.</p>
<p>Egin dot ba jakin-billatze ori, ta biar goizean esango dautsuet zer izan dan. Batxi barik ez goaz; itxarongo dautsogu urrengo igandera arte. Ezta?</p>
<p><mentioned>1914-X-22</mentioned></p>
<p>Gauzak oker urteten asten diranean...</p>
<p>Atzo arratsaldean urrutizki&ntilde;ez itandu neban Santurtzeko Itxas-osakuntzara <foreign>(Sanidad Mar&iacute;tima)</foreign> ta erantzun eusten <hi rend='Italic'>Bayo</hi> ontzia kaian egoala; Bilbaotik joan bear ebela Itxas-osakuntzakoak bera ikertu ta keztuten, eta gero erabagiko ebela oneek, ontzia lazaretoan ipi&ntilde;i ala ibaira sartzen itxi; ez ekiela noz joango ziran osalari ikerle orreek eta ketzailleak, ia bostak zirala ta etzirala agiri, i&ntilde;oz jazo dan lez biaramonerako itxiko eutsoen be ez ekiela, ta au ta ori ta bestea.</p>
<p>Gerotxuago deitu neban Bilbaoko Itxas-osakuntzara, ta andik erantzun eben osalariok eta ketzailleok joan zirala <hi rend='Italic'>Bayo</hi> ontzira.</p>
<p>Geroago deitu neban Santurtzeko osakuntza-landolara (ofizinara) ta inok erantzun ez; deitu orduan Bilbaokora ta emen be bapez; antza danez, bostetatik laster ateak itxi ta, or konpon! alde egiten dabe lanari ostikadea emonda.</p>
<p>Orduan deitu neban ontzi jabearen etxera ta emakumeren bat, katua lakoze abotsaz, jarri zan tramakuluan eta <hi rend='Italic'>Bayo</hi> ontzia aitatu neutsaneko, dri dra! ebagi eustan itza ta esan eustan ugazaba etzala Bilbaon eta eurak ezer be ez ekiela, ta klank! eskegi eban entzukaia ta kitu, len ai&ntilde;ean.</p>
<p>Geratu nintzan ba jakin ezi&ntilde;ik gure Batxi biar leorreratuko dan ala kaiolan itxiko daben egun batzuetarako.</p>
<p>Ba, gaur goizean goiztxo jagi ta neu noa ontziaren billa, ta neurez jakingo dot bear doguna, ta biar larunbatan esango dautsuet ementxe.</p>
<p>Biar arte, beraz.</p>
<p>Beste bi geiago daukoguz bazkari lagunak: Bermeoko <hi rend='Italic'>Gibelpe</hi>, ta Gernikako <hi rend='Italic'>Txamorro</hi>.</p>
<p><mentioned>1914-X-23</mentioned></p>
<p>Atzo goizean jagi oetik neure egunoroko <hi rend='Italic'>taria</hi> bai&ntilde;o ordu bi lenago, ta begiai igurdika eskuakaz sartu nintzan Portugaleteko bultzian (trenean). Ara eldu ta bertako nasa musturreko torrean itandu neban bear nebana ta erantzun eusten <hi rend='Italic'>Bayo</hi> ontzia goizeko seiretan sartu zala ibaira. Au jakinda nasaitu jatazan barruok eta biurtu nintzan Bilbaora; joan nintzan telegrafora edo urrutidatzera (??) ta bidaldu neutson izparra Zornotzako jatetxe jabeari, esanik ipi&ntilde;i dagiala bazkaria ta iru-lau leku geiagorentzako.</p>
<p>Beraz, mutillak, biar eguerdirako ara jo. Bazkalduko dogu pake ta amorio santuan, eta gero itz egingo dogu geure gauzetzaz. <hi rend='Italic'>Txamorro</hi>-k i&ntilde;oan atzo, itz-egite au obe zala bazkal aurretik. Ondo bazkaldu ta gero <hi rend='Italic'>giro</hi> edo <hi rend='Italic'>aro</hi> ona ixaten da ba barriketan egiteko; bazkalduta, urdaillak zeregi&ntilde;a eukiten dau bota jakon jatekoaz, ta burua orduan aske egoten da berak gura dauan lekuetatik ibilteko.</p>
<p>Arratsaldean idazkola onetara etorri nintzanean Batxik deitu eustan Barakaldotik urrutizki&ntilde;ez ta itz egin genduan. Gertu dago bera be biarko.</p>
<p>Txokorrak makarrak... zelan da gero? Ai ene, txilibitua ez da niretzako! Zer egingo jako! I&ntilde;oz musikea jo gura izan daidanean... <hi rend='Italic'><foreign>violon</foreign></hi>-a eskatu bearko dautsot... nori? Neuk dakidan <hi rend='Italic'><foreign>vascuentzista accerrimo</foreign></hi>-a dan batenbateri.</p>
<p><mentioned>1914-X-24</mentioned></p>
<p>Ias! Egun ederra igaro genduan atzo.</p>
<p>Eguerdirako an gi&ntilde;ean guztiok, Batxi izan ezik; au be amabi ta erdietako tranbian agertu zan, bere txilibitu ta txokor ta abar; ta geroago, sartu gi&ntilde;ean jatetxean, jesarri mai ederto gertaurikoan, eta bazkaldu genduan <hi rend='Italic'>pake ta amorio santu</hi> baten.</p>
<p>Ederto bazkaldu be. Gauzea ugari ta ondo ipi&ntilde;ita izan genduan. Txalo bat Aurtenetxe-tar Bernarta jatetxe jabeari ta bere otsei&ntilde;ei.</p>
<p>Bazkari azkenerantz Batxik irakurri ebazan bere itz-neurtu batzuk itxasoko bere bakartaldietan eginda daukazanak, polito eginda atan be. Onek Batxik autsak daukoz.</p>
<p>Gero akeita artzeko gengozala barriketa bete-betean, orra nun agertu jakun morroi bat besapean kutxa baltz bat eroiala, ta otoi egin euskun kalera urten eta pilloan jarteko, geu guztion <hi rend='Italic'>porrotogarrapia</hi> atara nai ebala ta, nora edo ara bidaltzeko. Erderaz itz egin euskun arren gogorik onenagaz jagi ta joan gi&ntilde;ean Udaletxeko albo-orma ondora, arrizko jesarleku luze bat dagoan lekura, ain gara gu bildozkiak! Bestetara izan balitz, bestetara!... erdaldun artera joan balitz euskaldun uts bat, euskeraz itz egiten bai&ntilde;o ez dakiana esan gura dot, ak entzun bearko zituan entzutekoak!: <hi rend='Italic'><foreign>&#191;De onde ha salio ese salvaje? &#161;Que vaiga y deprenda a hablar como las presonas! &#161;A ladrar a tu casa, vascuence!</foreign></hi> Gu ez gara olakorik i&ntilde;ori esateko, ta ondo da izan ez gaitezan be; jagon daigun beti gugandik eurekana dagoan aldea.</p>
<p>Bereala biurtu gi&ntilde;ean jantokira ta artu genduzan akeita eta txol bana. Bitartean Batxik atara ebazan maira iru <hi rend='Italic'><foreign>penny</foreign></hi>-ko txilibitua ta txokor pillo bat. Txilibitua <hi rend='Italic'>Urni</hi> Durangokoak irabazi eban amar bidar ta arnasa baten zeatz esanik: <hi rend='Italic'>Txokorrak makarrak ixaixarrak txikerrak zuretzat</hi>, eta gero beste arnasa baten amar bidar itzik galdu barik: <hi rend='Italic'>Luzekorrak lodikorrak tokorrak txokonak niretzat</hi>. <hi rend='Italic'>Urni</hi>, Jaungoikoak jagon dagitsuzala urte askotan min askatu on ta arnasa luze ori. Mutillak!</p>
<p>Ixetu genduan txokor bana ta mustur ertzetik kea dariola asi gi&ntilde;ean ba geure euskereatzaz barriketan. Batxik esan eban <hi rend='Italic'>Bazkuna</hi> egin bear genduala, bakotxak onenbeste illero emongo leukeanaz argitaltzeko euskerazko ingurriak (orriak) eta oneek zabaltzeko baserritarren artean, ikasi dagiezan Aberriatzazko jakinbearrak eta olan euskereari ta enparau gauza geureei maitetasuna izan dagioen. Gero <hi rend='Italic'>Txomorro</hi> Gernikakoak adierazo eban sendien Bazkuna bear zala bere eretxiz euskerearen alde, zaletasuna zabaldu daiten emakume ta umeterian be. <hi rend='Italic'>Tabira</hi>-tar ta <hi rend='Italic'>Axe</hi>-k esan eben Bazkuna bear dala ume ikastolai laguntzeko, ikastolea dala oi&ntilde;ik sendoena euskereari gorantza eragiteko ta... bear dana dala idaztiak (liburuak) umeentzako. Guzti oneen eretxiekaz bat zirala, an egozanak adierazten eben <hi rend='Italic'>Bazkun</hi> bat, euskaltzaleena, bear-bearra dala, ta irasi egin bear dala. Batxik gura eban antxe bertan bereala irastea. Belaustegigoitia-tar Perderikak azaldu eban Jel-Alderdi Buru-Batzarrak asmoa daukola Euskaltzale Bazkuna irasteko, an esan ziran gurari guztiak izapidean jartzeko, ta au entzunik erabagi genduan Buru-Batzar orreri oso-osoan laguntzea bere asmo onurakorrean, eta berau agertzen dan artean, orain arte lez jarraitzeko idazten geure ele maitean.</p>
<p>Igon gi&ntilde;ean gero Batzokira, ta an abesau eban eder-ederto eusko abesti polit bat Tolosako Eizagirre jatorrak, eta oni txalojote aundi bat egin ondoren, abesau genduan guztiok batera geure Ereserkia, ta alkarri agur egin geuntson beste bat arte.</p>
<p>Atzo bildu gi&ntilde;eanak ara: Belaustegigoitia-tar Perderika, Tabira-tar, Urni, Kardantxillo, Biritxi&ntilde;aga, Pizkunde-zale, Lopez Mendizabal-tar Ixaka, Eizagirre, Axe, Urriolabeitia-tar A., Batxi, Zargaste, U-tar J. Portugaletekoa, Legarda, Urkiazelai, Urkiaga, Txindurri, Amilgain, Sollubeko Sorgi&ntilde;a, Lodi, Aizkibel, Txomorro, Enbeita, Altube, Txori-Erreka, Luki, Arrugain, Lezkain, Eli, Eladi, Gibelpe ta nerau.</p>
<p>Agurra bidaldu eben Zinkunegik, Errenderiko Olaziregi Uarte ta Lasak, euskerazko <hi rend='Italic'>telegarrametan</hi>; Urki Zornotzakoak idazkiz, Kiriki&ntilde;ok irakurri eban idazki eder bat Bilbaoko Euzko-Gastediarena agur egi&ntilde;ik eta eskeintzen jakela euskal idazleei edozetan laguntzeko orain arte beti euskerearen alde egin dauan lez.</p>
<p>Andik alde egitorduan bostekoa banan-banan estutu neutsenean neure lagun maite arei, otoi egin eusten guztiak euren izenean Batxiri eskerrik asko egiteko bere asmoa dala ta Zornotzan bildu ta alkar ezagatu ta egun eder bat izan dogulako, ta Batxik ostera eskatu eustan esateko leku onetan laztan estu bat anaitarra dagitsela guztiei.</p>
<p>Ai Txi&ntilde;uelo, etorri bazi&ntilde;a!</p>
<p><mentioned>1914-X-26</mentioned></p>
        </body>
      </text>
      <text>
        <front>
          <head rend='Bold'>--><p>Euskeraz irakatsi</p><--</head>
        </front>
        <body>
<p>Gaur di&ntilde;osku &laquo;Urni&raquo; durangarrak eurak an edegi daben euskal ikastolea ba doala aurrerantz. Poz andia artzen dogu, ta zorion oparik biziena bialtzen dautsegu ikastola on edegi daben eta bertan lan egiten daben abertzale onai.</p>
<p>Ori da gauza ona egitea: gazteei irakatsi geure ele garbiaz batera kristau ikastea, ta beste ikastoletan irakatsi oi diran beste jakinbear guztiak.</p>
<p>Aldiz edo denporaz igarriko da ikastola onetan mutillak geiago ikasiko dabela besteetan bai&ntilde;o, eurak ondo dakien mintzo edo berbetan gauzak adierazoko jakezalako.</p>
<p>Norberak dakian izkeran be, lenengokoz gauzak entzuten diranean nekez ulertzen dira, ta gogoratu begi zer izango dan norberena ez dan izkeran entzun ezkero.</p>
<p>Onexek dakast gomutara neure txikitaldiko jakozun bat: neuk zelan ikasi neban atalketa edo <hi rend='Italic'><foreign>division</foreign></hi>-ea.</p>
<p>Ol baltzaren aurrean gengozan bost edo sei mutiko ta eskola-maisua kare-zatia eskuetan ebala, an ibilli zan luzarotxo barriketan guri azalduten atalketa edo <hi rend='Italic'><foreign>division</foreign></hi>-ea zelan egin bear dan; bai&ntilde;a erderaz esaten eban eta guk ez genkian barriz tautik, ez genduan ba ezer ulertu.</p>
<p>Gero, bakotxari geure ingurtza zurian (<hi rend='Italic'><foreign>cuaderno</foreign></hi>-an) ipi&ntilde;i euskun eragoketa edo ekertzisio bat, biaramonean ondo eginda berari eroateko.</p>
<p>Orduan izan ziran nire esturak! Narruko galantak artu bear nik, zelan egin ez nekian ta! Arratsalde artan ez neban jokatu ez pelotan ez ezetan, eta azkaria edo meriendea be aztu jatan etxean eskatzea. Kokolotuta nengoan oldozketan biaramonean artu bear nebazanak.</p>
<p>Onetan gure ama zanak (g. b.) bidaldu ninduan iturrira pitxerbete uren eske. An aurkitu neban Maulesio Labakoa, ni bai&ntilde;o aurrerago eskolan ebillena, ta berari esan neutsozan neure barruko kezkak; erantzun eustan: &laquo;Neuk einguat&raquo;, eta berak euskeraz azaldu eustan zelan egin bear zan. Nik orduan: &laquo;I,Maulesio, <hi rend='Italic'>ekenpulu</hi> bat ipi&ntilde;i eistak ia neuk bakarrik eiten doan, &raquo;. <hi rend='Italic'>Ekenpulu</hi> bat edo bigaz ederto ikasi neban Arimetikako egiketa ori.</p>
<p>Maisuaz ezin eta Maulesiogaz beingoan; a erdalduna ta au euskalduna neu lez.</p>
<p>Neuri jazo jatan onegaitik di&ntilde;ot ba, Durangoko ikastola barri orretan mutikoak asko ikasiko dabela, irakaslari edo maisuak euskeraz azalduko (esplikauko) dautsiezalako gauzak.</p>
<p>Irakaslari orreek ekiten badautsoe abiau daben lan eder aberkoi orreri, igarriko dau jendeak irakaskera orren obari edo bentajea, ta bidalduko dabez mutikoak bertara.</p>
<p>Olakoxe ikastolakaz aurrerakada andia eragin leio gure aberri Euzkadiri.</p>
<p><mentioned>1914-XI-23</mentioned></p>
        </body>
      </text>
      <text>
        <front>
          <head rend='Bold'>--><p>Atzo</p><--</head>
        </front>
        <body>
<p><hi rend='Bold'>GOIZEAN</hi></p>
<p>Iragarrita egoan lez zortzi ta erdietan Deun Bingen Abandoko eleizan ospatu ziran Jaupa ta otoizketak Arana Goiriren eta il diran bizkaitar abertzaleen gogoen alde.</p>
<p>Urtean-urtean lez ozte aundia erdu zan bertara. Gastediakoak ederto abestu eben.</p>
<p>Atsegi&ntilde;a izaten da beti ainbeste lagun ikustea otoi egiten Sabin zanaren alde. Ori dagokigu euskotarrai, ezin lei zenbatu ba zer zor dautsogun Sabi&ntilde;i. Orretara esker ona erakusteak asko goraltzen dauz Bilbao-Abandoko abertzaleek.</p>
<p><hi rend='Bold'>GABEAN</hi></p>
<p><hi rend='Italic'><foreign>Centro Vasco</foreign></hi> deritxon Batzokian ospatu zan batzar gomutagarria Sabi&ntilde;en aintzaz.</p>
<p>Itz egin eben bik, batak euskeraz, besteak erderaz.</p>
<p>Areto edo salon ederto bete zan abertzalez. Euskeraz itz egin ebanari eskatu geuntson bere izkaldia, ta ona emen:</p>
<p>&laquo;Urtean-urtean, gaurko egunez, biltzen gara Arana Goiri-tar Sabin zanaren gomutaz. Egia esateko, beti darabilgu bera geure gogoan, bai&ntilde;a gaur alkarregaz berariz gomutatzen dogu geure Abenda zar antzi&ntilde;ati onen semerik andiena. Gaur dagigun gomutakunde onegaz biztu ta berotu bear dogu, urte guztian bakotxak erabilliko dauana. Bear-bearra dogu euskotar abertzaleak Arana Goiri-tar Sabi&ntilde;en gomutea ezer egin gura badogu geure Aberri zorigaiztoko onen alde.</p>
<p>Emen bildu garan guztiok ondo bai&ntilde;o obeto dakiguzan arren Sabi&ntilde;en irakaste argi-argiak eta bere egintza goralgarriak, ez da ardura, aitatu ta esan daiguzan barriro be, ondi&ntilde;o barrurago ta gogorrago sartu dakiguzan geure gogoetan, untze bati maillukadak beti be emoten jakozan lez, nasaitu ta lokatu ez daiten, eta gogor bere lekuan iraun dagian.</p>
<p>Esan daigun ba Sabi&ntilde;i zor dautsogula geure Aberriaren ezaugarria. Sabin irakasten asi arte i&ntilde;ok ez ekian emen Aberriaren barri, guztiok geunkan Aberritzat, egin-egi&ntilde;ean be geure Aberria menpean daukon erria. Au zan ostera itsutasuna! Begien aurrean geunkona, ikusi ez! Berak, Sabi&ntilde;ek, jakin eragin euskun ba zein dan geure Aberri au; berak adierazo euskun zein zoritxarrekoa dan, berak argi-argi ipi&ntilde;i euskuzan zein ederra dan Aberri onen edestia edo istoria, zein politak diran beronen ekanduak (jolas, abesti ta abar), zein sakona ta zein geurea dan abenda-ele samur gozo au, euskera zar au; zein zuzenak eta zein egokiak diran Aberri onen legeak; zein berezkoa ta banakoa dan eusko semea beste abenda semeakandik. Abendea, edestia, elea, legeak, ekanduak... guzti-guztia argi ipi&ntilde;i euskun geure begien aurrean. Eta ez euskun irakatsi bakarrik egin, etzan esanean bakarrik gelditu, egi&ntilde;era sartu zan, eta gogor sartu be; erakutsi euskun zenbat maite eban berak iragerturiko euskotarren Aberri errukarri au, beronen alde egitearren ardura barik galdu ebazala bere ogasuna, bere adiskideak, bere bizikera ona, bere ogasuna, ta azkenean bere bizia. Adimenaz andia izan bazan ikusirik eta igarririk i&ntilde;ok ordurarte ikusi ta igarri ez ebana, etzan izan txikiagoa guramenez: buru argia baizen biotz sutsua izan eban Sabi&ntilde;ek, eusko errian izan dan gizonik andiena zanak. Goian bego.</p>
<p>Il jakun. Bere gogoa Jaungoikoagana joan zan; bere gorputza an dago Sukarrietako illobi txiro ta bakar artan.</p>
<p>Beraganako zor andia dogu. Zelan ordaindu? Bere gogoaren alde Jaunari otoi egi&ntilde;ik, gaur goizean txadonan bildurik egin dogun lez, eta bere neke guztiakaz erakutsi euskun Aberri bide zuzenean jarraiturik, orkarte edo pausurik galdu barik alde batera edo bestera.</p>
<p>Gaur lako egunetan biltzen garanean bere gomutea biztu ta sendotzeko, asmoren bat artu bear geunke zeozer bat egiteko berak egin ebanaren antzera. Adibidez, guztiok dakizue Arana Goiri txikitatik etzala euskalduna, geroago abertzaletasun argiak jo ebanean artu eban asmoa euskerea ikasteko, ta ba dakizue norai&ntilde;o eldu zan euskaltasunean; ez eban itz egiten eta idazten bakarrik ikasi, gure euskerea azterkatu eban sustar-sustarretarai&ntilde;o, euskal jakitun andienetarikoa egin zan, jakintasun andi au lortzeko urte askotan gabak igaro zituala ikasi ta ikasian; etzan gelditu onetan, ez eban izan naikoa euskal jakitun errimea izanaz, euskerea zabaltzen alegin andiak egin zituan bere buruaz ta bere diruaz.</p>
<p>Bere bide on ori artu daigun geuk be; lan egin daigun gogoz euskerea eutsin, indartu ta zabaltzen, gizonak ba, euskera bako Euzkadirik ezin izan leiteke ta.</p>
<p>Gaur ba, geure Irakasle maitearen gomutaz dirautsuet erabagi daigula ementxe euskaldun guztiok euskerea bear-bearreko egitea emen gure Aberrian bizi izateko. Au entzunik esango dau batek bai&ntilde;o geiagok: &laquo;Ori or zeuek orretan zabiltzenok egin bearko dozue, nik ba naikoa jaukoat neure etxerako ogia irabazten egun guztian lanean ibillita&raquo;. Ori di&ntilde;oanari di&ntilde;otsat bai&ntilde;a: Euskerearen alde lan egiteko ez uste bear danik idazten eta irakurten eta ikasten egun osoan ibiltea, ez olakorik; euskerearen alde zuk uste dozun bai&ntilde;o lan geiago egingo dozu igarri barik. Zelan? Euskeraz beti, al dozun guztietan, itz egi&ntilde;az.</p>
<p>Orixe da, ori, egin bear doguna guztiok; beti euskeraz egin, geure buruaz ta geure etxeetan, kalean, tranbi ta trenetan, au lako lekuetan, dendetan, nai&ntilde;un... ezetarako i&ntilde;or edo ezer bear dogunean euskaldunagana jo; gu lako bi edo iru edo geiago alkarregaz euskeraz izketan di&ntilde;ardugunean, artera erdaldunik bajatorku, ezer di&ntilde;oskunean erderaz erantzun ari bai&ntilde;a geuk euskeraz jarraitu, ez itxi euskerea a etorri dala ta, zer di&ntilde;ogun jakin gura baleu ikasi dagiala gure elea; euskaldunik erderaz jatorkunean adarra joten beste leku batera bidaldu; gauza guzti oneetan oso gogortu bear dogu, euskerea da geure elea ta ez dirudi, aldirik geiena doakigu erderaz itz egiten, beti bildurrez beti lotsaz, ez ardurarik izan gu basati kirten batzuk garala i&ntilde;ok esan leikela ta, asarratu egingo jakuzala ta... gizonak, asarrea beste gauza guztiak lez ondo da aldizka edo txandaka, ta euskaldunak arazo onetan ez gara i&ntilde;oz asarratu, ta onezkero ordua da ta geu be nozbait asarratu gaitezan.</p>
<p>Onantxe, su ta gar, asten bagara, laster bai&ntilde;o laster egingo geunke emen euskerea bear-bearrekoa bizi izateko, ta egundoko ari&ntilde;en zabalduko litzake. Orduantxe beteko geunke gure Irakasle Sabi&ntilde;ek bein esan ebana: &laquo;Euskereari indarra emoteko euskaldunen artean, bear-bearrekoa egin bear da zetarako edo atarako&raquo;.</p>
<p>Artu daigun asmo auxe ba, ta opaldu dagiogun gaur Sabi&ntilde;i: Al dan gauzea balitz bera berbiztu ta ona geure artera etortea, egon ziur pozik andiena emongo geunskiola ta laztanduko gindukezala asmo onegaitik.</p>
<p>Jo daigun euskerara; gure elea biziko dan artean gure Aberria be biziko da, ta zenbat biziago ta sendoago ta aberatsago ta indartsuago izango dan euskerea alantxe biztu, sendotu, aberastu, ta indartuko da gure Aberri auldu au.</p>
<p>Gizonak, uste egin daigun Sabin Irakasle maitea ementxe geure artean daukogula ta beragaz batera deadar dagigun: iGora Euzkadi!&raquo;</p>
<p><mentioned>1914-XI-26</mentioned></p>
        </body>
      </text>
      <text>
        <front>
          <head rend='Bold'>--><p>Euskaldunen alde</p><--</head>
        </front>
        <body>
<p>Erenegun, Gipuzkoako Diputazioan, Orbea, Intziarte eta Angulo diputaduak agertu zuten erabakizun bat, euskera jakitea ez dedilla bearrezkoa izan Diputazioaren otsei&ntilde;a edo enpliadua izateko.</p>
<p>Elortza, azpeitiar diputadu jaimetarrak erantzun zien euskera bear-bearra dala Diputazioaren otsei&ntilde;entzat, euskaldunekin izan bear dituztelako beren artu-emangeienak; eta onez gallera, gaurko egunean euskeraren aldez alde guztietan gogoz ari diralarik, ia zergaitik atzerakada ori egin bear zuen Gipuzkoak, euskalerriko zatirik euskaldunenak.</p>
<p>Olazabal diputadu integristeak sendotu zuen Elortzak ain ederto azaldu zuena.</p>
<p>Gero, auteskundera (botaziora) sartu ziran, eta Orbea piperpotea eta bere lagunen erabakizuna atzeratua gelditu zan, eta zutik, orain arte bezela, Gipuzkoako Diputazioaren otsei&ntilde;a izateko <hi rend='Italic'>euskalduna</hi> izan bearra dala.</p>
<p>Euskeraren alde autarkia (botua) eman zutenak dira: Elortza, Aztiria, Aranburu, Orbe, Ayala-Gaitan, Lazkibar, Arregi, Olazabal, Ikazategi, Ameztoi, Bianki, Zabala (Lendakaria), eta Laborda. Amairu.</p>
<p>Euskeraren kaltez: Orbea, Laffite, Aginaga, Angulo, Intziarte. Bost.</p>
<p>Nik ez ditut ezagutzen diputadu oiek eta esan didate, alde autarkia eman dutenak dirala: lenbiziko bostak jaimetarrak, urrengo zazpiak integristak, eta azkenengoa liberala.</p>
<p>Zorion agurra damaiegu eta txalo beroak jotzen dizkiegu euskaldun jatorrak diraden gizon oiei.</p>
<p>Kaltez autarkia eman dutenak omen dira: lenbiziko biak piperpoteak, eta beste irurak liberalak.</p>
<p>Auei dasaiegu (esaten diegu) oker egon dirala beren asmoan. Gipuzkoa euskalduna da oso, eta otsei&ntilde;ak nagusiaren ele edo izketea jakitea bidezko gauza da; bestela, nola antolatuko dira elkar ulertzeko? Eta ez du balio esateak Gipuzkoan jaiotakoren bat gelditu litekela otseintza-leku oietara eldu ezi&ntilde;ik euskera ez dakialako, ba leku oiek ez dira egi&ntilde;ak oneri edo areri irabazpidea emateko, gipuzkoar guztiei bear diran arazoetan erantzuteko baizik, eta ontarako euskera jakitea bear-bearra da, ta ez badakite... ikasi dezatela. Eta oraindik gutxiago balio du esateak euskera-beartasun orrekin otseintzarako onenak atzean gelditu ditezkela, ba euskalerrian eta batez ere Gipuzkoan, euskera dakitenen tartean mutil azkarrak daude beti bezela, edozetarako jaioak diranak, erdaldunakin neurtzeko ta aurrenen irtetzeko gai diranak.</p>
<p>Ez, orretan ez zerate zuzen egon.</p>
<p><mentioned>1914-XII-18</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun ikurra</p><--</head>
        </front>
        <body>
<p>Gaur asiko dira saltzen Bilbaoko &laquo;Euzko-Gastediya&raquo;n lengo astartean aitatu genduzan orratzak.</p>
<p>Zidarrezkoak dira ta errial bian salduko dabez; euren taiua adierazo gura neuskizue ainbat zeatzen itz gitxigaz, ia al dodan: gogoratu egizue gurutze bat, lau adarrak bardi&ntilde;ak daukozana; ba, adar bakotxa erdi-erditik ausi ta okertu beti eskumarantz; ta orra bere taiua.</p>
<p>Bira-biraka dabillen izar edo tixirringatxua dakar gogora berarizko gurutzetxu onek. Antzi&ntilde;a-antzi&ntilde;ako gudari euskotarrak euren guda-ikurri&ntilde;etan, erabilten ei eben ikur au eta uste danez, beronegaz eguzkia iruditu gura izaten ei eben, olan adierazo nairik eurak <hi rend='Italic'>eguzkitarrak</hi> zirala, eguzki aldetik etorririko abendarrak edo.</p>
<p>Dana dala, ikur polita edo ekarra (senzillua) da berau, ta euskaldun euskaltzale guztiok erabilli bear dogu paparrean, edonun alkar ezagutzeko ta geure abenda elez beti itz egiteko ta alkarri laguntzeko anaiak lez al dogula ta adierazteko ez garala lotsatzen euskaldun izateaz.</p>
<p>Jagi ta aurrera! Imi&ntilde;i daigun guztiok orraztxu au papar egalean, eta olantxe alkar ezagutuko dogu alde guztietan, eta euskerea erabilliko dogu orain arte bai&ntilde;o geiago, ta geiago erabilliaz bizi geiago emongo dautsogu.</p>
<p><mentioned>1914-XII-12</mentioned></p>
<p>Gure lauburudun orraztxua ba dabil euskaldunen gorbeta ta papar egaletan geroago ta ugariago.</p>
<p>Izango dira euskaldunak orixe erabilteko be lotsa izango diranak, orraztxu orregaz &laquo;ni euskalduna naz&raquo; eta &laquo;nik euskerea maite dot&raquo; adierazteko bildur izango diranak; bai, izango dira, bai&ntilde;a koldarrak (kobardeak) ez doguz anaitzat ezagutzen; orreek ez dabe gurutzerik bear sokea bai&ntilde;o.</p>
<p>Jeltzalea ez dan euskaldunak erabilli lei orraztxua? itandu eban batek; eta erantzuten jako baietz. Beraz, jaimetarra, integristea, piperpotea, errepulbikanoa, edo beste edozer danak be gura badau orraztxu ori, eskatu begi, ta salduko jako.</p>
<p>Orratza euskaldunena, euskaltzaleena da.</p>
<p>Guk i&ntilde;oz esaten dogunean geure euskerea, geure orretako geu orregaz adierazten dogu <hi rend='Italic'>euskalerria, euskaldun guztiok</hi> batera, ez jeltzaleak bakarrik, gazbakoren batzuk aitu daben lez.</p>
<p>Geure orratza ba edozetariko euskaldunen orratza da.</p>
<p><mentioned>1914-XII-15</mentioned></p>
<p>Gure orratzok izugarri saldu dira Joan dan astean; &laquo;Euskeltzale-Bazkuna&raquo;ko mutil batek esan daust ia gitxi daukezala, ta barriak ekarri bear dabezala.</p>
<p>Au entzun neban atzo illuntzean eta poz-pozik itxi ninduan, zerbait ilduta nengoan ba arratsaldean euskaldun abertzale bati entzun neutsonaz.</p>
<p>Euskaldun orri neure aurrean esan eutson batek ia zegaitik ez eban ipinten berak be orratza, ta erantzun eutson: &laquo;Nik agirian ez dot erabilli gura ezer, nik ementxe barruan daukat ori&raquo; bularra eskuagaz ukututa.</p>
<p>Barruan! ezta? Orixe da ba bear ez dana, euskerea ain barru erabiltea, i&ntilde;ok ez ikusi ez igarriko dauan lekuan. Argitara bear da; bekokia zabal-zabal adierazo bear dogu euskaldunak garala, beti ixilkerietan ibilli barik.</p>
<p>Eztabaidarik ez dot gura; gu besteko abertzaleak izango dira euskaldun ori ta bera lakoak; bai&ntilde;a zek lotsatu bear dauz ba euskaldunak dirala adierazteko?</p>
<p>Auxe da nik ulertu ezin dodan arazoa!</p>
<p><mentioned>1914-XII-21</mentioned></p>
        </body>
      </text>
      <text>
        <front>
          <head rend='Bold'>--><p>Unamuno-tar Mikelen idazkun bat</p><--</head>
        </front>
        <body>
<p>Orain ogetaz urteak dira argitaldu zala urrengo doan euskal idazkun ori. Antza danez, orduan ez eban uste euskerea itxi bear zanik, berak erabillen ta. Geroago esan euskun geuk erail gengiala geure abenda elea, ta zegaitia zan, euskerea ez dala gauza oldozkun goikoak adierazteko. Jaki&ntilde;a! Unamuno larri ibilli zan euskera mordoillo ori idazteko (naikoa da berau irakurtea igarteko), ta uste izan eutsun: &laquo;Neuk ain nekez idatzi al izan dodanean, euskerea ez dok gauza jakitunentzat&raquo;. Eta etxakon otu orraitik oldoztutea: &laquo;Neu ez nok gauza euskeraz idazteko&raquo;.</p>
<p>Dana dala, atsegi&ntilde;ez iminten dogu Unamuno-idazki ori, uste izanik gure irakurleak pozik irakurriko dabela. Gaur espai&ntilde;eraz be ba di&ntilde;oe zeozer beronetzaz izparringi onetan.</p>
<p>Ona emen:</p>
<p><hi rend='Bold'>AGUR, ARBOLA BEDEINKATUBE!</hi></p>
<p>Neguban igartuten de arbolie; orrijek jausten dire bere o&ntilde;etara eta antxe orbelak indarrik emoten deutsaz urtengo dirianak udabarrian orri barriai.</p>
<p>Gorputzarako irudije legez, bardi&ntilde; de izpirituarako berbakuntza. Arrapau euskubezan legezarrak, gure bizije ziriala, ba&ntilde;on gorde daigun gure euskaldun arimie eta onetati urtengo jakuz barriro foruak, bai, urtengo dira justitziaren eguzkije argituko danian, betiko udabarriaren egunian.</p>
<p>Euskaldunak euskaraz eztakijenak ikasi biar dabe, arren, biotz indartsuarentzako bere errije maitauten dabena gauza erraza da; badakijenak ez aztuteko, euskerie korapillube estuten dituzana illobak aitonai eta gurasoen jakintasuneko ontzije dalako.</p>
<p>Euskaraz berbeiten eben gure aitonen aitonak, gizon ayek etorri ziran, eztakigu nundik, narruakaz jantzijek, arrizko azkoriakaz armatubek, pakian lur gogor onetan laneiteko. Ayek ba&ntilde;o gero etorri ziran iberotarrak, zeltak, erromarrak eta arabiarrak, ekarri eben bakotxak bere berbakuntza, ba&ntilde;on zapaldu zirian Eskalerriaren kontra. Euskarazko so&ntilde;u gozoak entzun zirian Terranova'ko errijetan Colon'en jayotza ba&ntilde;o len.</p>
<p>iAgur eiten zaitut, arbola zarra, anaijen odolez eta amen negarrez erregatube, ba&ntilde;on Jaungoikoaren eskubagaitik bedeinkatube, aretx maitea, ondatuten dituzuzana zure sustraijak lur onetan, gizon prestuben biotzakaz oratube, gorde gaizuz danok zure kerizpian!</p>
<p>iAgur eiten zaitut, zuri pe bai, Gernika, erri ederrenena, euskaldun danentzako erri santube, zugan arbola santube jarririk dagolako: euskaldunen artian maitatube bali&ntilde; bazara, ayek ba&ntilde;o nik maitauten zaitut geijao zergaitik eugan zorioneko amesetiek ba&ntilde;o nik maitauten zaitut geijao, eztije ba&ntilde;o egun gozuague pasa dot, eta zergaitik ementxe nere biotzaren biotzeko abijie dago!</p>
<p>iAgur eiten zaitubet, zuei pe bai, neure anaija laztanak! Denbora datorrena obie izango da; negu illunaren ondoren udabarri agertu oi dabe!</p>
<p>iOrai&ntilde; arte esan deutsube iaurrera!; ba&ntilde;an gure arbolie bere buruba gure burnizko mendijek egin zituzan Jaungoikoaren zerura jasoten dabena erakusten deusku zerube esanda legez, gora, beti gora!</p>
<p>Euzkalerria amen asi, Zeruan akabauko.</p>
<p><hi rend='Italic'>Migel Unamuno-koak</hi></p>
<p><mentioned>1914-XII-23</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun ikurra zetarako</p><--</head>
        </front>
        <body>
<p>Atzo arratsaldean neure lagun batzukaz berriketan nengoala, Bizkai-erri txiki batean bizi dan batek esan eutson aldrako lagun erdaldun bati:</p>
<p>&mdash;Oneri ez dautsoe emon ba orrelakorik, nire paparreko orratzagana bere atzamarra ipi&ntilde;ita.</p>
<p>&mdash;Ez ba, erantzun neutson, orrek ez dau bear, euskerarik ez daki ta.</p>
<p>Orduan euskaldun arek igarri eban neuk eban neuk berari itanduko neutsola, bear ba da, ia zegaitik berak ez eukon eta arin-arin aurrea artu eustan, esanik:</p>
<p>&mdash;Guk, an errian ez dogu bear, danok gara euskaldunak eta, danak dakie gu euskaldunak ba garala ta.</p>
<p>&mdash;Ba&ntilde;a, esan neutson, orratz au ez da bakarrik euskaldunak garala adierazteko, euskera-zaleak garala ta euskeraz itz egin gura dogula adierazteko ba&ntilde;o.</p>
<p>Isildu zan. Eta egozanakaz beste izketa-bide baten sartuta nenbillelako ez neban izan astirik ondi&ntilde;o gehiago esateko arazo onetzaz.</p>
<p>Eta beraz, ementxe esango dot, neure toki onetan. Auxe da nire lubaki edo trintxerea.</p>
<p>Erri euskaldunetan bizi diran asko aterako dabe nire adiskide orrek atzo atara eban akiakula edo atxakia, paparrean euskaldun orratzik ez ipintzeko.</p>
<p>Guztiak euskaldunak diran errietan, erdiak ba&ntilde;o geigo dira eurak gura ez ebela euskeraz itz egiten ikasi ebenak, euskereari ta aberri Euzkadiri bape maitetasunik ez dautsienak. Eurak gura ez dabela dira euskaldunak, eta euren artean asko dira euskerarik ez jakitearren diru zati bat emongo leukienak. <hi rend='Italic'>Txi&ntilde;uelo</hi>-ren erriko astokrazia lakoa erri guztietan bizi da.</p>
<p>Oneetakoentzat ez da asmau <hi rend='Italic'>euskaldun orratza</hi>. Eurok ez dabe gura orratz au, bai&ntilde;a geuk be ez dogu gura eurak erabilli dagien.</p>
<p>Erri euskaldunetan ba dira, gitxi, euskera jaki&ntilde;az poztuten diranak, euren asaban elea, abenda ele garbia, atsegin andiz erabilli oi dabenak; euren odol zarra, euren aberri Euzkadi maite-maite dabenak. Oneek, bekokia zabal azalduten dabe alde guztietan euskotar euskaldunak dirala; euren euskerea ez leukie saldu edo emongo ezegaitik be, irudituko litzakioe ba euskereaz batera salduko leukiezala euren aita ta ama, euren sendi ta asabak, euren jatorria, euren odola.</p>
<p>Oneexentzat asmau da paparreko orratza, euskaldun jatorrentzat.</p>
<p>Orratz onegaz adierazten dau euskera dakiala ta euskera jaki&ntilde;az pozik dagoala, ta orratza beti paparrean erabillirik ezaugarria emoten dau bera lako beste enparauentzat, alkarren barri jakin dagien ikusteaz bakarrik. Orratz au da idekoak alkarregana joteko.</p>
<p>Orratz au da guretzat andiki batek bere etxearen arpegirik agirienean ipinten dauan ikurdi edo <hi rend='Italic'>arma-arria</hi> lakoa, adierazteko noren jatorrikoa dan, errikoei ta guztiei.</p>
<p>Orraztxu onek daukon lauburu edo gurutz au gure asabak erabilten eben orain bi milla urte inguru euren ikurri&ntilde;etan. Aen oi&ntilde;ordekoak garanok odolez ta elez ta gogoz, erakutsi daigun nortzuk garan, noren semeak garan...</p>
<p>Ona eldu orduko esan dau nire adiskide <hi rend='Italic'>Zarrontzale</hi>-k: &laquo;Sekuleko sasien sartuok au, kostako iakok urtetan kiriki&ntilde;oa izen arren; iretzat eztozak olako <hi rend='Italic'>pillosopiak</hi>&raquo;.</p>
<p>Burukomin egiteko beste sasi erne jat or; bai&ntilde;a jokatuko neuke nik esan gura dodanaz baten dala edo konforme dala Zarrontzale, ba karlistea izan arren euskera-zalea dala ezin ukatu lei. Bakotxari berea.</p>
<p>Ez gara deadarrez ibilliko: &laquo;Gizonak, orratza ipi&ntilde;izue&raquo;. Zetarako? Bere barruan odolaren deadarra entzuten dauanak ipi&ntilde;iko dau i&ntilde;ok esan barik be; abenda maitasunez barrua utsik daukonari alperrik izango litzake ezer esaten ibiltea, atxakia atarako leuke ba ukondoetatik be.</p>
<p>Abenda bat da gizonen artean, euskotarrena; abenda au sorkundetik ona euskalduna izan da; gu euskotarrak eta euskaldunak gara. Auxe darakusgu geure orratzokaz.</p>
<p><mentioned>1915-I-2</mentioned></p>
        </body>
      </text>
      <text>
        <front>
          <head rend='Bold'>--><p>Ozpi&ntilde;ik ez, eztia</p><--</head>
        </front>
        <body>
<p>Ainbat bidar auxe ikusi dogu; euskaldunak geure elez izketan deragoioela euretariko batek ba di&ntilde;o:</p>
<p>&mdash;Gure erriko ayuntamentuan alkatea ta kontzejalak bat ez dira, ta guerra gogorra darabille.</p>
<p>Edo onetariko esate bat.</p>
<p>Eta itza ebagiten dautso bereala besteren batek, itxaldo esanaz:</p>
<p>&mdash;Ez da esaten ayuntamentua! Ez da esaten alkatea! Ez da esaten kontzejala! Ez da esaten gerra!! Zelako euskera da ori?... Gizona!... Gizona!!... Gizona!!!...</p>
<p>Itzela barik barrezalea bada, euskaldun zeatzak, onetara edo, itza ebagiten dautso besteari:</p>
<p>&mdash;Beraz, kontzejal... ja, ja, ja, ja!... Beraz, alkate... je, je, je, je!... Beraz. ayuntamentu... ju, ju, ju, ju!... Ori dok, ori! ji, ji, ji, ji!... hablatzeko modo... jo, jo, jo, jo!</p>
<p>Jaki&ntilde;a, lotsatuta geratzen da itz egin dauan euskalduna, baita gogaituta be, esaten asi dana ebagi dautsoelako, gauza gogaikarriagorik ez dago ba orretara norberen itza apurtzea ba&ntilde;o ta; bildurra sartzen jako barriro euskeraz itz egiteko berak bai&ntilde;o obeto dakienakaz, ta eurok maite izan bearren igui&ntilde;a artzen asten jake, ta eurokandik igesi egiten.</p>
<p>Bai, esan dodan lez, sarri ikusi dot destai&ntilde;aka erabilten erderatiko itz bat edo beste esaten dauzan euskalduna, ta ez dot uste bide ona danik euskera garbia irakatsi ta zabaltzeko.</p>
<p>Gogoan euki bear da, gaurko euskaldunak erderatiko itzak darabiltzala besteak ez dakizalako ta euskerazkoak diralakoan; ez da egoki ba berari asarre edo destai&ntilde;a egitea orregaitik. Asarre edo destai&ntilde;a orrek, ganera, asko minduten dau, eta euskeraz itz egiteko poza galdu eragiten dautso.</p>
<p>Bestetara jokatu bear dogu, orretara barik. Euskeraz itz egiten zalea danari poz geiago emon, eta zalea ez danari poz ori sortu eragin.</p>
<p>Gugaz itz egiten di&ntilde;arduanak esan badagi <hi rend='Italic'>alkate, erreminta, gerra</hi> edo antzeko itz asko, ez daiogun ebagi adierazo gura dauana, utzi, oartu ez bagenduz lez bere itz ok, eta gero geuk erantzun daiogunean, polito-polito ta bestela-baitakoan, berari irakatsi gura ez bageunskio lez, itz erdal usaindun orreen ordeazko euskerazkoak erabilli. Onetara, mindu barik berak artuko dauz, lenengoan ez bada bigarrenean edo irugarrenean edo, ta pozaro artuko dauz, ikasteak noti&ntilde;ari atsegin andia beti damotso ta.</p>
<p>Bide auxe erabilli dot neugaz egunero itz egiten daben euskaldunakaz, ta ainbat eta ainbat itz barri garbiak esaten dabez gaur, txikitatik geiago jakin balebez letxe.</p>
<p>Onean-onean askozaz geiago egiten da asarreka ta destai&ntilde;aka bai&ntilde;o.</p>
<p>Eztia, eztia, ozpi&ntilde;ik ez.</p>
<p><mentioned>1915-I-24</mentioned></p>
        </body>
      </text>
      <text>
        <front>
          <head rend='Bold'>--><p>Laperriko euskeraz</p><--</head>
        </front>
        <body>
<p>Bazenki, Kiriki&ntilde;o, zelako kili-kili emon eustan lengo egunean neure buru makal onetatik urrengo gaisokeriak argiro-argiro izparringian ikusi nebazanean. Zuk, ipi&ntilde;i, ta zeuk ederto artezturik gero. Gauza bat aiztu egikedan esatea: i&ntilde;ori ez esateko ikastolan euskeraz egiten nebanik; eta zuk, fara-fara danen aurrean sakela ustu. Baldin ez dautsue i&ntilde;oz ipi&ntilde;i ikastolan elastunik?. Zelakoetara ibilli zara ba? Etzara gure aldikoa ala? Ez al dakizu ezin aditu edo ulerturik dabillenari adi erazo edo ulertu eragitea deungakeri edo pekatu andia dala?</p>
<p><hi rend='Italic'>Katarra</hi></p>
<p><mentioned>1915-I-27</mentioned></p>
        </body>
      </text>
      <text>
        <front>
          <head rend='Bold'>--><p>Urte bi!</p><--</head>
        </front>
        <body>
<p>Gaur, Otsaillaren lenengo egun onetan, betetzen dira urte oso bi, euskotarren izparringi egunoroko bakar au argitara urten zanetik.</p>
<p>Ez da bakarrik euskotarrena berau, euskotar euskaldunena be ba da. Euskereak ez eukan lenago izparringi egunorokorik, etxakon lekurik emoten i&ntilde;un; bai ba, beste guztiak, bat kendu barik gero! ez dira euskotarrak eta. Orregaitik, geure izparringi au da bakarrik euskerazko idatzia dakarrena; besteak, Euzkadi agertu arte lez, erdaldun eta erderatzale utsak izanik darraie.</p>
<p>Euskaldunak, auxe bakar-bakarrik dozue zeuen izparringia; besterik ez dozue.</p>
<p>Urte bi oneetan, bide andia eragin jako geure ele maite oni. Gomutau bai&ntilde;o ez da zenbat eta zenbatek bidaltzen dauskuezan euskal idazkiak Euskalerriko alde guztietatik, baita erdal errietatik be. Igazko udan Batxik dei egin ebanean, emengo euskal idazleak bildu geintezan alkarregaz bazkari bat egi&ntilde;az alkar ezagutzeko, eun bai&ntilde;o geiago zenbatu ebazan; eta ordutik ona asko geitu da idazle kopuru ori, oker andi-andi barik esan daikegula euskal idazle ok berreun inguru gaur ba dirala.</p>
<p>Idazle geien-geien oneek, izparringi auxe argitaldu arte ez eben itzik idatzi euskeraz urrean, bururatu be etxaken olakorik.</p>
<p>Jaki&ntilde;a da idazle askok irakurle asko dakarrela, eta olantxe, gure euskal irakurleak uste dan bai&ntilde;o geiago dira. Ba dakigu eurrez irakurten dirala <hi rend='Italic'>Egunekua</hi> ta <hi rend='Italic'>Euzko-Abendaren Elez</hi> deritxoen gure izparringiko zati biak. Irakurle oneetzaz di&ntilde;ogu idazleetzaz esan doguna: izparringi oni eskerrak egin dira euskerearen irakurle. Eurotarik askoren barri ba dakigu, ta di&ntilde;oe lenengo aldietan egunean puska bat eta nekez irakurten ebela, ta gaur, barriz, erderea baizen erraz; len ez ekiezan itz eta esakera asko ikasi dabezala, geroago ta pozago irakurten dabela euskerea, ta obeto ezaguturik maiteago dabela len bai&ntilde;o.</p>
<p>Geitu dira ba, zorionez, euskal irakurle ta idazleak; lengo aldean euskaltzale geiago dago; euskerea, euskotarren ele jausi au, ba doa gorantz.</p>
<p>Gaur, atzerantz begituta igarten dogu zenbat bide egin dogun, eta poztu gaitezan, oso poztu, zeri ba dago ta; bai&ntilde;a bereala bizkarra ipi&ntilde;i daiogun igaro dan aldiari ta jarri gaitezan aurrerantz begira, ta ekin lanean gogor i&ntilde;oz gelditu barik, gorantz ta gorantz beti.</p>
<p>Gaur arte lez goiazan, eta aldi bardi&ntilde;ean geroago ta andiago egingo da euskaldun euskaltzale taldea, edur moltzoa ibilliaren ibilliaz geroago ta andiago egiten dan lez; emendik urte batzuetara, orain diran euskaltzaleak eun bidar geiago izan daitezanean, lengo baten gi&ntilde;oan lez, ipuintxo bat esango dautsogu emen ugazaba gogorra izan dogun eta ondi&ntilde;o be ba dogun erdera ziztirrintxo orri.</p>
<p>Izparringi auxe da gure sutabo edo ka&ntilde;oi lodia; berau zaindu ta euki daigun beti gertu ta ondo, beronegaz bunbada garratzak jaurtiteko gure arerioa dan erdereari.</p>
<p>Egunero irakurri euskerazkoa. Auxe egi&ntilde;az bakarrik, uste dan bai&ntilde;o geiago egiten da euskerearen alde. Orra bunbada bat.</p>
<p>Euskeraz irakurri dan ori aitatu ta aotan erabilli lagun artean, erarik bada. Orra beste bunbada bat.</p>
<p>Erriko izparrak labur ta polito idatzi ta bidaldu beti be. Orra beste bat.</p>
<p>Norberak irakurri ta gero, ingiaren bearrik izan ezik, bestelabaitakoan norbaiti emon irakurteko, bakotxean banari, ia ikusiaz zaletzen diran, eta zaletuko balira, orduan, i&ntilde;oz bai, bai&ntilde;a gitxiagotan emon, egarri geiago izan daien. Orra bunbada garratza.</p>
<p>Onantxe, batzuetan azeri-azerika ta beste batzuetan leoi-leoika, ekin bear dogu geure Aberri alde.</p>
<p>Irugarren urtean sartzen gara, Jaunak lagun egingo al dausku orain arte lez.</p>
<p><hi rend='Italic'>Euzkadi</hi> urten zanean, ez, urten bai&ntilde;o lenago, <hi rend='Italic'><foreign>Carabias </foreign></hi>deritxon anditiko profeta batek esan eban ille bigarrengo ilgo zala, zer idatzi izango ez gendualako. Esakerea da i&ntilde;or ez dala izaten profeta bere errian; bai&ntilde;a <hi rend='Italic'><foreign>Carabias </foreign></hi>i&ntilde;orenean bez.</p>
<p>Erreketeru ta beste gure arerioak be iragarri eben orixe, illabete bi, goitik jota, iraungo ebala <hi rend='Italic'>Euzkadi</hi>-k. Gero, irugarren illabetean sartuta, aurrera gi&ntilde;oiazanean, esaten eben urtearen azkenean ilgo zala, ta... bai zera!</p>
<p>Bigarren urte onetan be beti ibilli dira txakur-amesak egiten, egun batetik bestera <hi rend='Italic'>Euzkadi</hi> ilgo zala ta. Txakur gosetuak ogiaz ames!</p>
<p>Emen gaukoez ba irugarren urtean sartuta, txairo gero! Gu, aurrera goaz.</p>
<p>Obeto egingo leukie erreketeru ta enparauok geugana jo, barriketak itxita, anaia guztiok batera ibilli gaitezan Euskalerriko gauza guztien alde.</p>
<p>Erdue, gizonak!</p>
<p><mentioned>1915-II-1</mentioned></p>
        </body>
      </text>
      <text>
        <front>
          <head rend='Bold'>--><p>Artzain otsozaleak</p><--</head>
        </front>
        <body>
<p>Atzo, Santurtzerako tranbian sartu nintzan emengo Deun Nikola ondoan, eta neure aurrean jesarri zan gerotxuago abade jantzidun bat, kapela egal-zabala buruan, eta paparrerai&ntilde;oko bizar baltz ederrakaz. Neure artean esan neban: &laquo;Sekulako gizona dok berau. Belgundaria jirudik&raquo;.</p>
<p>Sakeletik atara ta zabaldu neban Euzkadi izparringi au, ta oartu neban ordutik geiago bizardun abadea neuri begira-begira egoala itz egin gura baleust lez; neuk be alako baten jaso begiak izparringitik eta beragana zuzendu nebazan, eta orduantxe esan eustan berak irribarre egi&ntilde;az:</p>
<p>&mdash;Euskalduna al zera?</p>
<p>&mdash;Bai, jauna.</p>
<p>&mdash;Eta abertzalea noski?</p>
<p>&mdash;Bai, jauna.</p>
<p>Alkarri bostekoak estututa, asi gi&ntilde;ean barriketan geure elez, ta aldi gozatsu bat igaro genduan biok Portugaleterai&ntilde;o. Belgundaria zan bai, <hi rend='Italic'>misionaria</hi>, Afrikako baltzerri batetik oraintsu etorrita. Nik emen ipi&ntilde;iko baneutsue gure autu guztia izparringirik erdia euskeraz beteko neuke. Zertzuk eta zenbat gauza erabilli genduzan!</p>
<p>Orraiti&ntilde;o, guztia ez bada, gure autuaren zati bat argitaldu gura dot ementxe, batzuen jakinbide izan daiten be. Ara.</p>
<p>&mdash;Eta, jauna, zelan atonduten izan zara Afrikako alde artan bertakoakaz aitzeko?</p>
<p>&mdash;Beren izketa ikasi nuen lenbizi.</p>
<p>&mdash;Orduan euren elez alkar ulertzen izan dozue. Eta eleizan be bai?</p>
<p>&mdash;Baita. Eleizan guzi-guzia beren elez ematen zaie, <hi rend='Italic'>liturjia</hi>-k lateraz esateko agintzen duena izan ezik.</p>
<p>&mdash;Ori ederto deritxot. Ba dakust Afrikako baltz gixajo orreen ondoan gu euskaldunak ez garala ezer. Arei euren elez, emen guri erbesteko elez.</p>
<p>&mdash;Emen eta alde guzitan beartuta gaude jaupariak bertako izketa erabiltzeko geron zeregin goitar ontan, donokirako gogoak irabazten. Ez al dute orla egiten emengo jaupariak?</p>
<p>&mdash;Geienak bai; abadeen artean daukoz gure euskereak aldezkari zintzo gorengoak; abade ona dogu emen geienean. Orraiti&ntilde;o ba dira banaka batzuk beti erderea erabilten dabenak euskaldun uts-utsak diran errietan, nik ez dakit zetarako; esan leike Goizparkiaren adiskide bai&ntilde;o Espai&ntilde;ako erderearen adiskideagoak dirala.</p>
<p>&mdash;Gaizki egiten dute. Zergaitik erdera ura zabaltzeko naia? Zer irabaziko dute Uzkurtzak eta oitura onak erdera orrekin? Ez al degu ikusi orain bai&ntilde;o len, eta ez al gaude ikusten gaur bertan ere, erderakin batera datorkiguzala Uzkurtzaren oztasuna eta galdutzea, eta oitura gaiztoak, birao-esatea aurretik dala? Gaizki, txit gaizki, egiten dute, euskera il nai duten apaizak; iruditzen zait dirala otsoekana bere bildotsak daramazkian artzaia bezela. Bildots oien Jabeari, zer esango diote?</p>
<p>&mdash;Euren narruan ez neuke neuk egon gura.</p>
<p><mentioned>1915-II-13</mentioned></p>
        </body>
      </text>
      <text>
        <front>
          <head rend='Bold'>--><p>Sermoiak euskeraz Bilbaon</p><--</head>
        </front>
        <body>
<p>Atzo goizeko bederatzietan, iragarrita euki dogun lez, izan zan emengo Deun Nikola txadonan lenengozko txonitz edo sermoia euskeraz.</p>
<p>Azkue abade jaun jakintsuak irakurri eban lenengo atzoko Goizparkia (Ebanjelioa); beronek adierazten dau, Josu Gure Jauna mendian egoanean berrogei eguneko barau egiten, Txerren (deabrua) joan jakola ziltza egiten (tentatzen), eta zein egoki Josu maiteak erantzunda bidaldu eban ondotik.</p>
<p>Jakozun onetatik, itz errazagaz, argi-argiro ta euskera garbi ederrean atara ta azaldu euskuzan itzegilleak irakaskizun onuragarriak.</p>
<p>Ondo pozik egon gi&ntilde;ean Jaun-itza entzuten geure abendearen ele zar, euskera maite-maite onetan; gomutara etorri jakuzan geure guraso ta gurasoen guraso ta enparau asabak, eurak itxi euskuen euskera garbi ta zindo onetan Uzkurtz edo Erleji&ntilde;o Deuna entzutean eurak lez, ta geure biotzak pozarren astindu ta samurtu ziran, eskerrak ugari gengikiozala Azkue abadeari, ta Jaunari eskaturik sariztu dagiola guri ainbeste on dakarskun asmo ta egikizun eder ori.</p>
<p>Entzuleak ugari izan gi&ntilde;ean, emakumeak geiago; bai&ntilde;a gizonezkotan be mordo galanta batu gi&ntilde;ean orraiti&ntilde;o, txadonetik urtekaldian ederto igarten zan lez.</p>
<p>Urtenda gero, Areatzan ibilli gi&ntilde;ean batera ta bestera geienok, eta an euskerea entzuten zan alde guztietatik. A zan gauza ederra!</p>
<p>Ordu artan andik igaro ziran belarri-motzak, aoa zabalik kokolotuta geratzen ziran ainbeste jente euskeraz itz egiten ikusita, si&ntilde;estu ezi&ntilde;ik Bilbaon egozala.</p>
<p>Mutillak! Orrei <hi rend='Italic'>anka-jokoa</hi> emendik eragiteko, ez dago gauza oberik euskeraz itz egitea bai&ntilde;o, euskerea ezin dabe iruntsi ez entzun, eta igesi egiten dautsoe, katuak urari lez.</p>
<p>Gure 42ko motroilloa <hi rend='Italic'>euskerea</hi> da. Auxe sendotu ta zabaldu badagigu, apurtu ta baztertuko doguz <hi rend='Italic'>erdereaz</hi> batera sartu jakuzan birao, esate zantar, dantza zikin eta beste ekandu gaizto asko. Aurrera ba beronegaz! Geure eskuan daukogu, ta ia ba.</p>
<p>Datorren igandean atzo egon gi&ntilde;ean guztiak joan bear dogu barriro; ta atzo egon ez ziranak be, buaz; gonburuz bete daigun Deun Nikola txadona.</p>
<p><mentioned>1915-1I-22</mentioned></p>
        </body>
      </text>
      <text>
        <front>
          <head rend='Bold'>--><p>Gizonak! Lau katu bai&ntilde;o ez?</p><--</head>
        </front>
        <body>
<p>Atzo, Donostin, &laquo;Artzai Ona&raquo; txadonan, goizeko 81/2etan, txonitz edo <hi rend='Italic'>sermoia</hi> egin zan <hi rend='Italic'>frantzeraz</hi>, uri artan bizi diran frantzetarrentzat. Arai&ntilde;egun argitaldu zan <hi rend='Italic'>Meza</hi> ta <hi rend='Italic'>sermoi</hi> orreen iragarkia gure izparringi onetan. Donostiko frantzetarrak, ederto erantzunik dei oneri baita euren abertzaletasunari be, oste edo pilla andia batu ziran bertan. Bai ba! txonitza frantzeraz ta frantzetarrentzat... si&ntilde;esteduna dan frantzetarra, itsu-itsuan bertara, Aberriak deitu baleutso lez.</p>
<p>Emen, Bilbaon, Garizuma onetan asita txonitz edo sermoia daukogu euskeraz Deun Nikola txadonan, goizeko 9etan, eta emengo eleizarik erdiak betetako lain euskaldun bai&ntilde;o geiago garala, atzo ez gintzazan joan txonitz orretara lau katu bai&ntilde;o. Gauzak artez ta garbi esan bear dira: lau katu.</p>
<p>Goiz-erdiko <hi rend='Italic'>sermoi</hi> ori asi zanean poz-pozik gengozan, gogoraturik nozbait emon jakela euskaldunei uri onetan zor jakena, ta euskereak, i&ntilde;oiz gogorra ta zailla izan dan abenda ele eder onek aurrerakadatxo bat egin ebalakoan.</p>
<p>Neuk dakit sermoi euskerazko ori ez dabela begi onakaz ikusten emengo andiki-emakumeren batzuk, eta esaten dabiltzala, ordu orretan barik, goizeko bostetan egin bear litzakela, egitekotan!, baserritik datozan esne saltzailleentzat, eta nik eskier (seguru) daukot kenduko dabela sermoi ori, ta kentzeko artuko daben zio edo <hi rend='Italic'>motivoa</hi> izango da:<hi rend='Italic'> gitxi joaten garala ta ez dagoala zetan egin i&ntilde;ok entzuten ez dauan sermoirik</hi>.</p>
<p>Eta ezerezean geldituko da guk si&ntilde;estu genduan euskerearen aurrerakundea Bilbaon. Noren erruz? Euskaldunen euren erruz!</p>
<p>Eta betiko (onezkero) euskerea eleizatik atara dagienean, <hi rend='Italic'>sermoi</hi> orretara eltzeko nagia ta itzikeria euki dabenak, eurak izango dira aurrenengo zer-esanetan asiko diranak; bai&ntilde;a orduan urtengo gaiakez bidera, neuk beintzat, esateko:</p>
<p>Euskalduna, i&ntilde;oren lepoan ez egizu ezarri gure euskera ta gure gauza guztien galkundea; zeu zara galdu dozuna ta galtzen dozuzana danak ezetarako adorerik ez dozulako; bape nekerik eskatzen ez daben gauzak, euskeraz itz egitea, euskeraz irakurtea, euskeraz sermoia entzutea, ta onakoak egiteko ez daukozu irabiorik, eta atzerritarra zeure etxera sartuta zeure jabe egin bada zu bai&ntilde;o bizkorrago, adoretsuago, azartuago ta langilleago dalako izan da; ez, ba, arrantzarik egin.</p>
<p>Oraingoan azazkau naz. Bear neban.</p>
<p><mentioned>1915-III-22</mentioned></p>
        </body>
      </text>
      <text>
        <front>
          <head rend='Bold'>--><p>Euskal izenak</p><--</head>
        </front>
        <body>
<p>Ean, Ama Miren txadonan, geure adiskide Landa-tar Joseba I&ntilde;akiren semetxu bat ugutzau dabe Berbiz <foreign>(Resurrecci&oacute;n)</foreign> izentzat jarri dautsoela.</p>
<p>Aita-amatxi izan ziran Egiarte-tar Martin eta Landa-tar I&ntilde;ake.</p>
<p>Zorionak uguzparri ta bere gurasoei. Aolan erakusten da euskaltzaletasuna ta abertzaletasuna, euskerea, geure abenda ele ederra (ta motza balitz be bardin) erabillirik ereti guztietan eta aurrenengo ta lenen geure etxekoen izenetan.</p>
<p>Gora zeuek, umeei euskal izena ipinten dautsezuen euskotar zintzo orreek!</p>
<p>Bai&ntilde;a jarraitu, ez atzerarik egin bide orretan.</p>
<p>Nik ba dakidaz iru edo lau sendi, ume bati edo biri euskal izenak ezarri dautsezanak, eta gero urrengokoari, espai&ntilde;eraz!</p>
<p>Ori egin daben gizonak (!) lotsagarriak dira, ez dabe gogoan indarrik.</p>
<p>Geienetan jazoten da ori, senitartean beti dalako atso edo neskaren bat euskal izenen arerioa dana, ta onexek eki&ntilde;aren eki&ntilde;az, txaka ta txaka, bere guraria goitutzen dau, esan eta esanik euskal izenak i&ntilde;ok ez dauzala erabilten, geroago umeari kaltea etorri leikiola izen orregaitik, abadeak eurak be geienak ez dabela gura, ta olan.</p>
<p>Eta praka bagako gizon (!) koldarra ipinten dabe atsook gaztanberea bai&ntilde;o bigunago, ta azkenean burua makurtu ta sartzen dau buztarripean, lotzen dabe antxe ede gogorraz, ta kitu, gorantziak emoiozak alako gizonari! euskera aldetik jausten dok barriro erdera aldera.</p>
<p>Emengo san Antongo zubipean <hi rend='Italic'>pasiegei</hi> gona zar batzuk erosita, nik dakidazan olako gizonei bana bidaltzeko asmoetan be i&ntilde;oz ibilli izan naz; bai&ntilde;a ondo oldoztuta gero esan dot: Orreek bape ez dozak lotsatuko, ta gona ori gondu (aprobetxau) egingo joek, arranook! Enaioak bidaltzen.</p>
<p>Gizonak i&ntilde;ozbait izan gaitezan! Euskaldunari euskeraz izena ezartea zuzentzat badogu, ezarri beti; ta atsorik edo ostantzekorik badabil txaka ta txaka orren kaltez, norberak be ekin eta ekin; eun bidar badator, beste ainbestean gogor egin; ez atzeratu, ez ikaratu, ez lotsatu, ekin!!</p>
<p>Nire ustez, orreetarikoentzat lotsaria izango litzake auxe egitea: umeren bati erdal izena ipinten dautsoenean izparra agertu onetaraxe edo:</p>
<p><hi rend='Bold'>ERDAL IZENAK</hi></p>
<p>AKER-LEKU erri politean ugatzau dabe gaur ume bat, geure adiskide len izandako Prakabigun-tar <hi rend='Italic'>Ozkildo</hi>-ren seme jaioparria, <hi rend='Italic'>Robustiano Mandonio</hi> erdal izen ederrak ezarri dautsoezala.</p>
<p><hi rend='Italic'>Ozkildo</hi> onek daukoz seme-alaba bi euskal izendunak, eta orain damututa edo, ez dau euskerazkorik gura.</p>
<p>Berau lakoak balitzaz euskotar guztiak laster ez litzake geldituko Eusko erriaren aztarrenik be.</p>
<p>Orregaitik ez dautsogu zorionik opa berari, zoritxarrik opa ez dautsogun arren.</p>
<p>Oneetarikoakaz, gure Euskal erri maite begiko au biurtuko litzake Ozkil-erri iguingarri bat.</p>
<p><mentioned>1915-IV-7</mentioned></p>
        </body>
      </text>
      <text>
        <front>
          <head rend='Bold'>--><p>Azterketak Barakaldoko jel-gaztetxeko euskal ikastolan</p><--</head>
        </front>
        <body>
<p>Arai&ntilde;egun goizean egin ziran azterketa edo esami&ntilde;ak aurtengo ikastaroari amaia emoteko, ementxe leku onetan iragarri zan lez.</p>
<p>Irakaslaria izan da Solaun-tar Jokin, eta beroni lagundu dautso asko zeregin onetan Intxaurraga-tar Paul gure adiskideak.</p>
<p>Aurrean daukat Solaun irakaslariak azterketa ostean esandako itzeikizun labur mamintsua.</p>
<p>Bertan di&ntilde;o irakaste-aldi gitxi euki dabela, batu ezkero ba irakastolan emon dan asti guzti-guztia, ozta-ozta elduko dala 50 (berrogeta amar) ordura.</p>
<p>Irakastolan azaldu dana berridatzita daukela osorik ikaslariak, opor-aldian irakurri ta erabilli daikiena, gura izan ezkero.</p>
<p>Ikasten asi ziranetarik erdiak inguru jarrai dirala azkenera arte, amabost, azkerketan agertu diranak.</p>
<p>Enparauak alde egin dabela esanik euskerea gatxa dala ta eurak ez daukela bururik gauza gatxak ikasten ibilteko; ta Solaunek di&ntilde;o ez dala orregaitik euskereari istea, abertzaletasun gitxi daukelako ta gaur egunean euskerea jakiteak onurarik ez dakarrelako bai&ntilde;o.</p>
<p>Zoritxarrez au egia dala, ta geure erruz dala, alegi&ntilde;ik egiten ez dogulako euskaltzaleok geure elea bear-bearrezkoa egiten emen geure Aberrian.</p>
<p>Datorren urrengo Urrillean asiko dala barriro euskal irakaskintza Barakaldoko Jel-Gaztedi orretan.</p>
<p>Geure zorion agurra Solaun-tar Jokin eta bere laguntzaille Intxaurraga-tar Paul irakaslariei, azkenerarte eldu diran amabost ikaslari zintzo orrei, eta baita Jel-Gaztedi orretako Bazkintza Artezkari zoliari be.</p>
<p>Jarraitu, adorerik bape galdu barik, eki&ntilde;ean dago gurendea, jo ta jo ta jo gauzarik gogorrenak apurtzen dira, ta gogorra da, zi&ntilde;ez, euskereaganako euskotarrak dauken oztasuna, bai&ntilde;a auxe be ausiko dogu ibilli ta ibilli.</p>
<p>Ikastaroa askok asi ta gitxik amaitu, ori jazoten izan jaku, ta jaku, emen Bilbaon urtean-urtean; betiko gatxa da.</p>
<p>Eta ez da abertzaleak ez diralako edo buru txarra daukelako edo euskereak onurarik ez daukolako, ez, zelanbaiteko nagitasuna da, guramen makala eukitea.</p>
<p>Beste ainbeste jazoten da frantzerea ta ingelerea ikasten asten diranakaz be; lenengo aldietan aldra andia izaten da, ta askalditik iru edo lau illabetera begitu ta zenbatu, ta aldra ori ondo urri agiri izaten da; ori, onurea daukola frantzeraz ta ingeleraz itz egiten jakiteak.</p>
<p>Bei&ntilde;ola, orain amarren bat urte dala, Bilbaoko Instituto <hi rend='Italic'>deritxon</hi> irakastetxeko euskal ikastolan ebillen Fermaud abizena dauan atzerritar bat euskerea ikasten, eta bide batez esan daidan ementxe gizon zintzo buru argidun onek polito ikasi ebala gure abenda ele au.</p>
<p>Bein ba, udabarri aldian, ikastolatik urtenda barriketan gengozala esan genduan tamala dala euskotarrak ain zaletasun gitxi eukitea euskerea ikasteko, gogoa illundu ta otzituten dala ikusirik, urte artan lez, irurogei inguru asi ta azkenerako ogetabostetik ogetamarrera bakarrik gelditzea; ta onan gi&ntilde;arduan tamal-itza dariola.</p>
<p>Fermaud on orrek, orduan, irribarre egi&ntilde;az esan euskun:</p>
<p>&mdash;Ara gizonak, ori jazoten da alde guztietan, naiz ta dirua irabazteko izan, ikastolan irakasten dana. Zuek emen kukurruku egin zeinkie; irurogeitik ogetabost gelditu, gurendea da.</p>
<p>&mdash;Zer gurenda ta zer kukurruku, gizona! erantzun geuntson, emengoa ez da i&ntilde;un jazoten.</p>
<p>&mdash;Edestu (kontau) bear dautsuet ba, esan euskun, neuk ikusita daukodan onako jazokuna Frantzian, neure aitaren errian. Badakizue Frantziak lurki andiak daukozala Afrikan, eta beraz frantzitarrentzat guztiz onuratsua dala arabeen ele edo berbetea jakitea saleroste edo komertzioan egiteko Argel, Tunez, ta beste toki askotan. Ba, Montpelier uriak irasi (fundau) eban irakastola bat uri artako Irakastetxe Nagusi ospatsuan, irakaslari jakintsu ta beargi&ntilde;a jarririk. Urte artan neu be an nintzan, eta otu jatan arabe ikastea, ta emon neban neure izen-abizena irakastolan. Asi gi&ntilde;ean, Iraillean, or berreun inguru ikaslari. Ordutik bost illabetera, Otsailierako, zenbat gelditu gi&ntilde;ala uste dozue? Ia, jo egizue.</p>
<p>&mdash;Eun? Larogei?</p>
<p>&mdash;Bai zera! Askozaz gitxiago!</p>
<p>&mdash;Berrogetamar?</p>
<p>&mdash;Arritu zaiteze! Irakaslaria ta neu bakarrik! Orregaitik di&ntilde;otsuet, zeuek uste ez arren, goitik zabiltzela arazo onetan; nagikeria ta guramen-eza ugari dirala alde guztietan; emen be ba dirala, ba&ntilde;a askozaz gitxiago beste lekuetan bai&ntilde;o.</p>
<p>Solaun-tar maite ori, ba, etzaitez ikaratu, asi jatzuzanetarik erdiak igesi egin badautsue. Ikusi dozunez gurendea da ori.</p>
<p>Datorren urtean jo barriro, ia asten diran erdiak lotu al badagizuz. Eta orretara, eki&ntilde;aren eki&ntilde;az, zuek or, guk emen, eta beste abertzaleak bakotxak bere tokian, urteakaz beste antz bat ipi&ntilde;iko dautsogu gure Aberri erdaizaletu oni.</p>
<p><mentioned>1915-V-11</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun orratza erabilliko dauanaren bearkunak</p><--</head>
        </front>
        <body>
<p>&laquo;<hi rend='Italic'>Lenengoa</hi>.&mdash; Euskaldun guztiai itz egiten eta idazten alik zintzoen aleginduko da, batez be euskaldun ikurra erabilliko dabenai.</p>
<p><hi rend='Italic'>Bigarrena</hi>.&mdash; Euskaldun bat ezer itanduten beragana joan ezkero, euskeraz erantzungo dautso, ta bere arazoa alik ondoen atonduko dautso.</p>
<p><hi rend='Italic'>Irugarrena</hi>.&mdash; Euskerearen alde egiten zintzo-zintzoro aleginduko da, leku ta alde guztietan be&raquo;.</p>
<p>Or gorago doana bidaldu dau ona norbaitek, ez dakit nor dan.</p>
<p>Euskaltzale-Bazkunako mutillei ez dautset itandu aspaldian zelan dabillen euskal orratzen zabalkundea; ez dakit ba geituz goazan orrazdunak ala gelditu dan orratz au erabilteko lenengoetan agertu zan garra edo jorana.</p>
<p>Ori ez dakit, bai&ntilde;a bide bitatik etorri jat albistea, len orratza ipi&ntilde;i eben batzuk orain ez darabillela. Egia dala bete-betean si&ntilde;esten dot, ondo dakit ba zelako gizonak (tira, zelan edo alan deitu bear jake) dagozan alde guztietan eta emen geure artean i&ntilde;un beste. Notin batzuk, edo askotzuk, izaten dira talde aundiko ardiak; gitxi dagozan aldran ibilteak lotsatu edo bildurtu egiten ditu; asko-lekura beti joten dabe.</p>
<p>Orreek uste izan eben, ausa, orratz onegaz ibilliko gi&ntilde;eala euskalerriko biztanleak eunetik larogei edo, ta bereala eurekandu orratza ta arroarren ebiltzan: Ona ni euskaldun garratza.</p>
<p>Bai&ntilde;a geroago, ikusi ebenean, gitxi gi&ntilde;eala, ta sarritan egun osoa igaroten zala orrazdunik aurkitu barik, eta orratz onen arerioak destai&ntilde;aixuren bat jaurtiten eutsiela irribarreka, agur orreen adorea ta gizontasuna!</p>
<p>&laquo;Zeintzuk dozak geiago orrazdunak ala orrazbakoak? Orrazbakoak askozaz be, zetan esanik be etxagok!</p>
<p>Orretara ezkero, neu be enaioak erabilten, lotsa nok; i&ntilde;ok etxarabilk eta, danak barre ta burla egiten jauskuek eta&raquo;.</p>
<p>Orra or zegaitik kendu daben orratza, gizon erbikoi orreek: lotsarren.</p>
<p>Eta ez dabe igarten, doillorrok, askozaz lotsagarriago gelditu dirala ori egi&ntilde;az; orain destai&ntilde;a egingo dautsegu orrazdunak, eta len bai&ntilde;o destai&ntilde;a geiago egingo dautsie orrazbakoak, eta ondo egi&ntilde;a, orrelakoei etxagoke gitxiago, gitxiren batzuk diralako.</p>
<p>Ut gizon iguingarriok! Ondo egin dozue gure aldratik urteteaz, gitxiago izan arren pozago gagoz. Lagun txarragaz bai&ntilde;o bakarrik obeto da.</p>
<p><mentioned>1915-V-14</mentioned></p>
        </body>
      </text>
      <text>
        <front>
          <head rend='Bold'>--><p>Sermoiak euskeraz</p><--</head>
        </front>
        <body>
<p>Emengo Deun Nikola eleizan egiten izan diranak atzo amaitu ziran.</p>
<p>Amalau igande erreskan izan dogu, goizeko bederatzietan, Goizparraren <foreign>(Evangelio)</foreign> azalbena geure elez.</p>
<p>Bilbaon bizi garan euskaldunentzako guztiz egokiak izan dira txonitz edo sermoiok.</p>
<p>Eurok egitea otu jakon Azkue abade jaunari. Berak asmau eban eta berak artu dau bere gain arazo neketsu ori. Berarentzat izan daitezala ba lenengo-lenengo geure eskerrak. Euskerearen alde ta euskaldunen alde berak egin dau alegi&ntilde;a.</p>
<p>Txaunburuak itzi dautso eleizea ta Gotzailleak emon dautso lakemena orretarako; onei be eskerrak dagioeguzan.</p>
<p>Zelan erantzun dogu Bilbaoko euskaldunak? Guztiz txarto. Onantxe esan daigun argi ta garbi, aiko-maikoetan eta estalkerietan ibilli barik, guztiz txarto.</p>
<p>Emen gagozan beste euskaldunegaz (millaka asko) Deun Nikola eleizeak gonburuz beterik egon bear eban igandean-igandean goizeko bederatzietan, ordu baztarra ez da ta.</p>
<p>Bai&ntilde;a gitxi elduten izan dira, ta beti batzuk. Igande bi edo irutan, an asieran, polito eltzen zan oste edo jentea; gero ez, laugarren edo bosgarren iganderako asko gitxitu zan oste ori, ta arrezkero beti arpegi berberak ikusten izan dira.</p>
<p>Eleizan ikusten izan doguzanak abertzaleak dira; bestetarikorik ez da agertu an, beintzat gizon agirikorik. Lenengo igande bietan ikusi genduzan jaimetar andiki bi, egin-egi&ntilde;ean be Azkueren adiskideak diranak; geroago ez dautsegu narrurik ikusi an.</p>
<p>Guk, lenengo aste batzuetan ekiten geuntson emen euskal sermoi orreetzaz, ta ikusirik geutarrak bai&ntilde;o ez zirala eltzen, eta aitatu doguzan andiki biak be itzi eutsoela joateari, bururatu jakun auxe: &laquo;Bearbada, guk emen ots egiten dogulako uste izango dabe sermoi oreek <hi rend='Italic'>bizkaitarristen</hi> gauzak dirala; isilik egon gaitezan&raquo;.</p>
<p>Eta isilik egon gara orrexegaitik ainbat aldiz; bai&ntilde;a bardin izan da, ez da i&ntilde;or agertu.</p>
<p>Azkuek esan euskun atzo ustea daukola datorren neguan sermoiok barriro asteko. Poztuten gara, ta aurten joan ganarok elduko gara, ta alegi&ntilde;a egingo dogu beste geiago eroateko geugaz batera.</p>
<p>Gure Jaunaren Irakaste ezin ederragoa euskeraz entzutea maite-maitero dator gure biotzetara.</p>
<p><mentioned>1915-V-24</mentioned></p>
        </body>
      </text>
      <text>
        <front>
          <head rend='Bold'>--><p>Zer dala ta?</p><--</head>
        </front>
        <body>
<p>Itandu auxe buru dauala ekarri dausku idazki bat Lexonako Artatza-k, eta bertan di&ntilde;o ango txaunburu edo parrokoak ez dauzala ipi&ntilde;i gura izan euskal izen bi, esanik Eleizako legeak ez dauala olakorik aginduten.</p>
<p>Eleizako legeak ez al dira bardi&ntilde;ak alde guztietan? Zelan da ba, euskal izenak ipintea edozein erritan, naiz Euzkadin, naiz Espai&ntilde;an, naiz Amerikan, naiz Pillipanetan, naiz edonun, eta Lexonan... Lexonan, gizonak! ez ipi&ntilde;i al izatea? Doipuruak, Aita Santuak (abade orrek ulertu dagian), agindu eban euskal izenak ipi&ntilde;i leikezala, ta agindua argitaldu zan Goterki-izparringian (<hi rend='Italic'><foreign>Bolet&iacute;n Eclei&aacute;stico</foreign></hi>, abade orrek ulertu dagian), eta danok irakurri genduan, eta ez eban esaten Lexonan ezin leikezanik, Lexona ez eban aitatuten; beraz, bete-betean uste genduan agindu orrek arrapetan ebala Lexona be. Zelan da ba orain Lexonako abadeak urtetea, an ez dauala Eleizeak laketuten (<hi rend='Italic'>permitiduten</hi>, abade orrek ulertu dagian) euskal izenik? Doipuruak (Aita Santuak) isilik esan ete dautso ba berari? Ez ete dautso ezer esan, ta beraz, abade orrek <hi rend='Italic'>guzurra</hi> esan dautse bere ardurapean dagozan eleiztarrai? Abadea <hi rend='Italic'>guzurra</hi> esaten? Zelako irakatsia da gero? Jaunaren bildotsen artzai&ntilde;a da, ala zer da?</p>
<p>Abade ori jaimetarra dala ta euskotar abertzaleen gauzarik ezin dauala begien aurrean ikusi... abadea ez balitz be ez legoke ondo, bai&ntilde;a tira... Abadea izan ezkero, guztientzako da, ta abadetzea ezin dau edo ez dau erabilli bear bere opillari sua egiteko; abadetzea ez da orretarako, emen beko arazoetan, Jaunak aske itzi euskuzan arazoetan, alde batari edo besteari indarra emoteko, edo alde bata edo bestea joteko; abadetzeak ori bai&ntilde;o gorago</p>
<p>egon bear dau; bere toki goikotik jasten bada, ez i&ntilde;or ikaratu gero zor jakon lotsea galtzen bajako; errudun izango dira abadetzea bere lekutik atarata, bear ez dan lekuetara eratsi dabenak.</p>
<p>Ez dakit zer egin daben Lexonako umedunok; bearbada, abadeaz eztabaidan ez ibiltearren, biotz barruan euren kezkea gorderik, erdal izena ipinten itzi izango dautsoe; ori sarri jazoten da erri txikietan, gure baserritarrak otzanegiak (mantso-egiak) diralako.</p>
<p>Ibilli ta ibilli, Lexonako abadea lakoakaz otzantasun ori galduko dabe, ta orduan ikusiko dira ikustekoak.</p>
<p><mentioned>1915-VI-12</mentioned></p>
        </body>
      </text>
      <text>
        <front>
          <head rend='Bold'>--><p>Zuzentze bat... izan gura dauana</p><--</head>
        </front>
        <body>
<p>Azkengo larunbatean esan genduan leku onetantxe Lexonako txaunburuak &laquo;ez dauzala ipi&ntilde;i gura izan euskal izen bi, esanik Eleizako legeak ez dauala olakorik aginduten&raquo;.</p>
<p>Egun bertanixe, eguerdi aurretik agertu ei zan ona Lexonako txaunburu ori, ta gure Artezkariari esan eutson zuzendu egin bear zala izparra, egia etzalako ta au ta ori ta bestea. Gure Artezkariak erantzun eutson, egia ez bazan, poz-pozik zuzenduko zala egindako okerra; ta itundu ziran, txaunburuak idatziko ebala zuzenkunde ori.</p>
<p>Arai&ntilde;egun (astartea) arratsaldean eldu zan ona Lexonako txaunburuaren idazkia. Gure Artezkariak nire mai gai&ntilde;ean itzi eustan atzo argitaltzeko, bai&ntilde;a atzo ez neban ipi&ntilde;i, beste gauza batzuk neukazalako; ta gaur argitaltzen dot.</p>
<p>Espai&ntilde;eraz dator guk emen euskeraz egin genduan arren; euskeraz ipi&ntilde;iko geunke, bai&ntilde;a bildur gara abade orrek edo bestek ez daiela esan espai&ntilde;eraz-tik euskera-ra biurkeran zelanbait aldatu egin dogula berak di&ntilde;oskuna. Orra ba espai&ntilde;eraz abade orrek di&ntilde;oana:</p>
<p><foreign>&laquo;... y dejando a usted en completa libertad para que d&eacute; a la rectificaci&oacute;n la forma que juzgue m&aacute;s conveniente, s&oacute;lo quiero consten en ella las afirmaciones siguientes:</foreign></p>
<p><foreign> Primera: Que el se&ntilde;or cura de Lejona, cumpli&oacute; en el caso que ha motivado esta su defensa, ha cumplido y (D.m.) espera cumplir lo que est&aacute; ordenado por la Iglesia y sus leg&iacute;timos Pastores en lo referente a la imposici&oacute;n de nombres en el Santo Sacramento del Bautismo.</foreign></p>
<p><foreign> Segunda: Que en el cumplimiento de la misi&oacute;n que su Rdmo. Prelado le confiara al nombrarle cura de Lejona, no admite distinciones de razas ni de pol&iacute;ticas y que debiendo ser y siendo todo para todos, en frase del Ap&oacute;stol, para ganarlos a todos para Jesucristo, no tiene el mal gusto de arrimar el ascua a sardina alguna&raquo;.</foreign></p>
<p>Or ikusten danez, ez dau ukatzen guk emen ipi&ntilde;i genduena: &laquo;euskal izenak ez ebazala ipi&ntilde;i gura izan&raquo;. Auxe esan genduan, eta... gaur barriro di&ntilde;ogu, egia dala, eta bigarren umearena izan zanean itandu eutsoen abadeari &laquo;ia zegaitik ezin leikezan euskal izenak ezarri&raquo;, ta zegaitirik ez eban agertu.</p>
<p>Berorrek di&ntilde;o bere zeregi&ntilde;etan ez dauala abenda bat bestea bai&ntilde;o geiago artzen: <foreign>&laquo;no admito distinci&oacute;n de razas&raquo;. </foreign>Ori olan bada... zegaitik erdaldunen umeei erderaz izena ezarri, ta euskaldunenai ez euskeraz? Ori al da bardin artzea bitzuek? Ori ez al da erderazko opillari sua egitea?</p>
<p>Erdaldun batek esaten badau bere umeari Mar&iacute;a de las Nieves izena ipinteko, bereala, zer-esanik baga, ipi&ntilde;i ta kitu. Euskaldun batek eskatzen dau bere umeari ipi&ntilde;i dagiola Miren Edurne... bai zera! ezin leitekela, ezin, ezin... erderaz ipi&ntilde;i bear jakola... bai&ntilde;a zegaitik? Ez dago zegaitirik, etxako ipi&ntilde;iko ta kitu! Eta gero: <hi rend='Italic'><foreign>no tiene el mal gusto de arrimar el ascua a sardina alguna.</foreign></hi></p>
<p>Esatea bat, egitea beste bat; eta guk egitea begiratu, ez esatea.</p>
<p><mentioned>1915-VI-17</mentioned></p>
        </body>
      </text>
      <text>
        <front>
          <head rend='Bold'>--><p>Bilbaoko euskaldunak</p><--</head>
        </front>
        <body>
<p>Arai&ntilde;egun goiz-erdian jagi ta urten nintzan etxetik nire adiskide zar eguzki jaunagaz aldi bat igaroteko; joan nintzan ibai ondotik Olabiagarai&ntilde;o, an igon aldaztxo bat, eta sartu Erruki-Etxeko (Samames) zugazti gerizpetsuan... nire adiskideak emoten eustazan laztanakaz izerdia dariola nengoan ta.</p>
<p>Jesarri nintzan aulki luze batean eta ba nengoan arkoloka geure izparringia irakurten, beti be an ebillen uso pillo bati begira. Alako batean ni nengoan aulkiaren urrengokoan jesarri ziran andere&ntilde;o <foreign>(se&ntilde;orita)</foreign> gazte bi, amasei ogeira bitartekoak, politak, apaindo jantzita, ta txor-txor-txor ba eragoioen alkarregaz barriketan, abots me bigun zoli-zoliaz.</p>
<p>Neure artean esan neban: Oneek, ingeleraz ala frantzeraz ete dabilz? Espai&ntilde;eraz ez ebiltzala igarri-igarri eben, izketa legun biguna zalako eurena. Alako batean oartu neban euretatik batek i&ntilde;oala:...<hi rend='Italic'>eta, azpiko aldetik etorri zanian...</hi></p>
<p>Orduantxik, neure barru guztia ikaratuta, neure buruari esan neutson: Zer, euskeraz ji&ntilde;arduek orrelako se&ntilde;orita eleganteak?</p>
<p>Adi jarri nintzan eta... bai gizonak! euskeraz eben euren jarduna andere&ntilde;o apain areek, eta euskera gozo-gozoa gero; belarrira bigun eta legun etorren areen elea, <hi rend='Italic'>tonu</hi> barik eta gorabera barik. Zati baten egon nintzan gozaro entzuten, eta alde egin nebanean gogoratu jatazan ainbat erritako <hi rend='Italic'>se&ntilde;orita puixikak</hi>, uste dabenak euskeraz egin ezkero atzamarretako erestun guztiak jausiko jakezala, ta barriz, espai&ntilde;era ele gogor ori erabilli ezkero, astokrazian sartuta dagozala, txanpon baten jabe izan ez arren be.</p>
<p>Nik ikusi nebazan andere&ntilde;o euskaldunak ez dakit nortzuk diran, bai&ntilde;a zoriz gure izparringi au irakurten dabenak badira, emendik bidaltzen dautset zorion agurrik sutsuena, eskaturik olantxe beti euskeraz itz egin dagiela.</p>
<p>&laquo;Emakume bik euskeraz itz egin dabela ta, orrenbeste zarata?&raquo; esan lei bat-edo-batek; eta nik darantzutsot: Bai, zarata andia, geure bizi guztian ikusi ta ikusten dogulako <hi rend='Italic'>se&ntilde;orita ta se&ntilde;oritoak</hi> eta euron antza artu gura daben guztiak beti espai&ntilde;eraz itz egiten dabela, ostikadea emonaz euskereari, geure abenda-ele ederrari, bestea bai&ntilde;o politagoa ta gozoagoa berau izanik; lengo eguneko andere&ntilde;o politak lakoak balitzaz beste enparauak Euzkadin, beti euskeraz di&ntilde;arduenak, laster azpikoaz gora jarriko litzake gure Aberri au, ta goian egongo litzake goia dagokiona ta beean gaur goian dagoana.</p>
<p>Eta gora andere&ntilde;o euskaltzaleak eta... beste aldera <hi rend='Italic'>se&ntilde;orita</hi> erdaltzale puixikak!</p>
<p>Atzo goizean, barriz, Atxuritik aruntzako pagadoitik nentorrela neure ondotik igaro ziran mutikotxu bi polito jantzita, sei-zortzi urtedunak lakoak, alkarregaz euskeraz ederto itz egiten ebela; otsein bat etorren euren zain, eta esan neutson:</p>
<p>&mdash;Nundarrak dira mutikotxu oneek?</p>
<p>&mdash;Bilbaotarrak dira.</p>
<p>&mdash;Eta euskerea, nun ikasi dabe ba?</p>
<p>&mdash;Ementxe, bertan. Etxean euskeraz beti egin jake ta... &mdash;Ori da gauza polita! Bilbaon jaio, Bilbaon azi, ta Bilbaon euskaldun izatea, se&ntilde;oritoen etxean. Nor da euren aita?</p>
<p>A-tar I.</p>
<p>&mdash;Oi, ba dazaut! Abertzale zintzoa da ta, ez naz ikaratzen bere semeai irakastea berari bere gurasoak irakatsi eutsoen ele abendatarra.</p>
<p>Bilbaon, A-tar I-aren ganera, abertzale asko dazaudaz euren umeak euskaldunak diranak. Guztiai, A-tar I-ri ta enparauai, opatzen dautsegu zoriona.</p>
<p>Bai&ntilde;a baita ba dazaudaz euskaldun abertzaleak euren umeak euskerea ez dakienak, eta onei di&ntilde;otset nora begira egon diran eta dagozan, abertzaletasuna egintzakaz erakusten dala, ez barriketakaz.</p>
<p><mentioned>1915-VI-20</mentioned></p>
        </body>
      </text>
      <text>
        <front>
          <head rend='Bold'>--><p>Euskeraren arerioak</p><--</head>
        </front>
        <body>
<p>Soraluzetik di&ntilde;oskue: &laquo;Lengo baten abertzaleen semetxo batekin izketan ari nintzala esan zidan <hi rend='Italic'>maristen</hi> ikastetxean zebillela, eta jaki&ntilde;ik euskeraz Josuren dotri&ntilde;a erderaz ikasten ari zala, bere ta gurasoen guraria ala etzan arren. Ia zegaitik itandu nion, eta erantzun zidan <hi rend='Italic'>maristak</hi> beartzen dutela, ez bera bakarrik, geiago ere bai&raquo;.</p>
<p>Maristak eurak ikasi bear leukie euskeraz <hi rend='Italic'>dotri&ntilde;a</hi> ta beste guztia, euskalerrian bizi diran ezkero, bai&ntilde;a ez dabe egiten, eta ez egi&ntilde;az ga&ntilde;era, euskerearen lotsarik ez dabela erakusten dabe; bai&ntilde;a orren errudun geu gara euskaldunak, geuk ez dogu aintzat artzen geure elea, ta zelan gura dogu atzerritarrak artu dagien?</p>
<p>Euskerea benetan maite dabenen artera etorriko balira <hi rend='Italic'>maristak</hi> eta euron antzekoak diran ta ez diran asko, eurak berez i&ntilde;ok zirrikatu barik asiko litzakez euskeraz irakasten.</p>
<p>Guk ekin bear dogu geure lanean, euskaltzaleak geituten, eta bitartean, gure euskera oni kalte egiten dautsona begi-begitan artu ta i&ntilde;oz gure eskutik esker edo mesederik egin al bagengio, ez egin; beti lagundu geure alde dagoanari; bakotxa bere opillari su egiten dabil, guk geureari; ez asi zarataka: &laquo;au dok! eta ori dok!, guri egiten dauskuezanak!&raquo;; ez arrantzarik egin, artu ukabilkada ta ostikadak isilik eta mi&ntilde;ik erakutsi barik, bai&ntilde;a norberak be jaurti ta jo; al daianak al daiana, ostantzean iruntsiko gaitue, ta iruntsi bear bagaitue nekez izan daitela, ia eragiten dautsegun eiokaitz edo <hi rend='Italic'>indigesti&ntilde;o</hi> andi bat, eta gu irunstea damutu erazo.</p>
<p>Durangoko Txiberrik be arai&ntilde;egun edo bidaldu eban idazki bat erderaz ta salatzen eban ango eskola maisu bat, mutikoai eskolan euskeraz egitea galazo dautsela ta.</p>
<p>Oni be bardin di&ntilde;otsat. Alper-alperrik da negarrez ibiltea; negarrak itzita, ekin beti ta beti euskereaz ta geure ekandu garbiakaz, bein be atzera egin barik, eta onantxe antza aldatu bear dautsogu erri oni. Eskola-maisuak eta <hi rend='Italic'>maristak</hi> eta orain aitatuteko astirik ez dodalako isten dodazan beste asko ta asko alde batetik, eta gu abertzaleok bestetik, areek geure Aberri kaltez ta gu alde, ementxe erabilli bear dogu guda gogorra, ta geuk irabaziko doguna eskierto, esaten dogun guztia sendotzen badogu egiten dogunagaz.</p>
<p>Soraluzekoak eta Txiberrik di&ntilde;oskuena antzi&ntilde;ako gatxa da, zerbait bigundu dana alde batzuetan abertzaleak geitu diralako, ta oneek geituago ta batez be zintzoago, ta ainbat bigunago egingo da gaitz ori, ta azkenerako kenduko dogu bide zuzena isten ez badogu.</p>
<p>Aspalditxo onetan, au dala ta ori dala, nire pillosopiak ez dauke amairik, oraingo gogaituta zaukodaze; asketsi, biartik izparrak ipi&ntilde;iko dautsuedaz laburto.</p>
<p><mentioned>1915-VI-22</mentioned></p>
        </body>
      </text>
      <text>
        <front>
          <head rend='Bold'>--><p>Aurrerantz ala...?</p><--</head>
        </front>
        <body>
<p>Itandu egiten dot, ene irakurle maiteak, neuk erabagi ezin dodalako, ez dakidalako zer oldoztu.</p>
<p>Egia da, gure irakasle zintzo-zintzoa izan zan Sabin andiaren lorratzetik jarrai, asko ta asko ta alde guztietan iratzarri dala eusko abertzaletasuna.</p>
<p>Izparringietan, batzarretan, Jel-Batzokietako itzeikizunetan irakatsi da gure aberria Euzkadi dala, gure Alderdi abertzale onek aberriaren gaizkatasuna gura dauala, ez bestetako, euskotarrari bere betiko gaizkatasun bidean laguntzeko bai&ntilde;o. Gizona jaio dala Jaungoikoagana joateko; auxe da gizonaren zeregi&ntilde;ik nagusiena, zeregi&ntilde;ik gorengoena, ta berau lortzeko bakarrik artu ta erabilli bear dauz bere zeregin guzti-guztiak, eta Jaunak gizonari emon dautsozan gauzak, bat itxi barik, Beraganako bidea gertetako emonak dira.</p>
<p>Aberria be orretarako emon dausku ba, ta beraz, aberria da bide bat Jaunagana joateko. Augaitik Sabin argiak esan eban ainbat bidar aitatu oi dan ikurritz au: &laquo;Gu Euzkadirentzat eta Euzkadi Jaungoikoarentzat&raquo;, eta Sabi&ntilde;en bidetik joanda, Eusko Alderdi Jeltzaleak irakatsi dau beti geure aberri ele garbia ta geure ekandu polit eta txukunak maite-maitero jagon bear doguzala, eurokaz gaizpide gitxiago daukelako euskotarrak; beti esan da, Euzkadi bere buru izan daiten lan egitea zentzunkeria dala, erdalduna ta erdal ekandu loiakaz bizi izatekotan, orretara Euzkadi izena bera be ez legokio ta.</p>
<p>Gure Alderdiak Jel-en alde zabalkunde garratza erabilli dau; ugaritu dira Uri-Buru-Batzarrak; abertzaleren bat ez dan erririk, baztertuena bada be, ezin idoro lei; Jel-Batzokiak asko dira; batzarrak egiten diranean oste edo jentetza ikaragarriak biltzen dira, arerioak eta alderditik at dagozanak ikaraturik isteko lakoak; auteskundeak izaten diranean, keea ataraten dabe jeltzaleak, or daukaguz ainbat diputadu ta kontzejal; gaur egunean ao-betean di&ntilde;oe adiskide ta arerioak, bertako ta erbestekoak, Eusko Jeltzalea baizen indartsua dan Alderdirik ez dagoala Euzkadin; eta onetara badoa, urte gitxi barru, beste guztiak bat eginda jarri arren, gure onek zapalduko dituala.</p>
<p>Ori egia da, abertzalea izugarriro ugaritu da amabi urte oneetan, geroago ta geiago dira. Beraz aurrerantza goaz, ezta? Ba dirudi.</p>
<p>Orraiti&ntilde;o ezpai edo dudea sortzen da an gogoaren barru-barruan, bakean itzi gura ez gaituana. An, gogoaren barru sakonean, itaunen batzuk erne dira: Asko izateaz dana eginda ete dago? Gorputz andi orrek ez ete dauko barruan arra? Ez ete zan obea sendotasuna anditasuna bai&ntilde;o? Ez ete da oker bat izan asko ta asko batzeko jorana erabiltea, errien goiak edo agintze-lekuak arrapau, ta andik gogor egi&ntilde;az Alderdira etorri eragin abertzale i&ntilde;oiz be izango ez diranai?</p>
<p>Itaun orokorrok, zein azitatik sortzen dira? Orra:</p>
<p>Abertzale euskaldun asko, bai&ntilde;a asko!, ta aurrenengoak, besteei bidea erakutsi bear leuskioenak, euskal errietan bizi arren ta euskaldun artean ibilli arren, beti-beti! <hi rend='Italic'>erderea</hi> dariola dabiltz, beti erderaz idazten dabez euren idazkiak, eta euskerarik ez irakurteko akiakulatzat ataraten dabe euskeraz ez dala argitaltzen irakurgarri dan gauzarik.</p>
<p>Arazo onetan, euskaltzaletasunean, aurrerakunde gitxi agiri da, alde batera isten badoguz Bilbaoko Euzko-Gastediya, Iru&ntilde;ako Euzko-Batzokiko gazteak, Donostiko Euzko-Etxea, ta beste banakaren bat, eta eurotan be, gazte mordoska batzuk bai&ntilde;o ez dira euskerearen aldezko lan ori darabillenak.</p>
<p>Gure izparringi onek ateak eta esiak zabal-zabal ipi&ntilde;irik, oraintsu arte polito geitu izan dira euskeraz idazten ebenak, eta beraz, euskeraz irakurten ebenak be, jaki&ntilde;a da ba idazleak irakurlea sortu ta atzean ekarten dauala; bai&ntilde;a geitutze ori joan zan, eta orain gitxitutzea asi da; geroago gitxiago dira idazten dabenak, eta irakurleak be alantxe gitxituko dira.</p>
<p>Euskereatzaz au. Ekanduetzaz ia zer.</p>
<p>Gure Alderdi batzarrak izaten diranean dantza garbia egiten da, euskotarrei dagokioena. Bai&ntilde;a batzar oneek izan ezik, Euskadiko erri-jai geien-geienetako erromeriak zikinkeri okagarriak izaten dira, abertzaletasuna zabaltzeaz gitxitu ez diranak.</p>
<p>Dantza loia bazter guztietan sartu da, baso ta mendi arteetan ezkutuan dagozan erri txikietarai&ntilde;o. Zoaze erromeriak ikustera batean-bestean, eta eurrez aurkituko dozuez abertzaleak, mutil eta neska, baita gizon eta andra be sarri, paparrean geure ikurrin-margoak darabillezala dantza oratuan.</p>
<p>Onez ganera, zoaze zezenetara... ez, etzaiteze joan, jarri zaiteze zezen-plazaren ondoan, eta ikusi egizue zenbat abertzale doazan eta ikaratuko zarie.</p>
<p>Ba dakit esango dala, izparringi onetan eta abertzaletzat bere burua dauan batek ez leukezala agertu bear gauza orreek, etxean geure artean atondu bear geunkezala, arerioei biderik emon barik gure kaltez barriketan ekiteko. Eta nik di&ntilde;ot, gauza loi ustelgarria ez dala etxean euki bear estalduta, etxetik atara ta jaurti egin bear dala. &laquo;Egiak gaizkatuko zauz&raquo;.</p>
<p>Ondo dakit nik ba dirala abertzaleak, Jeltasunak bide onera ekarri ta bide onean eutsiten dauzanak; bai&ntilde;a gorago esan dan guztia be, euskereatzaz ta ekanduetzaz, egia da.</p>
<p>Egi oneetatik sortzen dira lengo itaunak, egi oneetatik sortzen da bildurra, onan bagoaz jazo leitekela biar Euzkadi guztia izatea abertzale, bai&ntilde;a abertzale erdalduna, ekandu onik bakoa, eusko usai&ntilde;ik artu ezin leikiola i&ntilde;undik. Euzkadi orduan ez litzake Euzkadi izango, edozer gauza izango litzake, ta arteko alegi&ntilde;ak, ardurak eta nekeak alperrekoak.</p>
<p>Nik illun ikusten ete dot eta ez ete da nik di&ntilde;odan bestekoa? Ai nire poza orixe balitz!</p>
<p><mentioned>1915-VII-12</mentioned></p>
        </body>
      </text>
      <text>
        <front>
          <head rend='Bold'>--><p>Savona (Italia)</p><--</head>
        </front>
        <body>
<p><mentioned> Ba dakizue zer esan deustien gaur euskaldun batzuk? Ara eurak esan deustena erderaz: <hi rend='Italic'>El vascuence es un idioma sin literatura, sin poes&iacute;a y sin historia </hi>(1).</mentioned></p>
<p><mentioned> Ganera esan deustie ganorearen (2) piskatxu bat ez daukela gure izparringi orretan idatzi oi doguzan idazkiak, danak dirala errietako izparrak eta bape <hi rend='Italic'>literatura </hi>(3) barik egi&ntilde;ak. Orra ba, esate baterako Beketzeko Petornilla ezkondu dala Prantzisko Zamaluze-gaz, eta gauberako aparitarako esne sopa bakarrik euki dabela, ta au jan ondoren koltzara joan ta artaburuak zuritzen ekin dautsela, ta olakoak izpar ben-benak ipi&ntilde;i bearrean ipi&ntilde;iko bageunkez, gure izparringi orregaitik txakurrenak esango leukiez orreek morroiok, eta barriz izpar ori erderaz idatzita ipinten badau Madrilleko <hi rend='Italic'>Heraldo</hi> edo besteren batek, orduan ederki, ezta?</mentioned></p>
<p><mentioned> Neure biotzeko adiskideak zarien <hi rend='Italic'>Arriandiaga-tar Imanol, Elaire-tar Koldobika</hi>, eta beste enpaiduok ez naizue itxi oingoan umezurtz eta ipi&ntilde;izuez gure izparringi orretan zelan diran gauza oneek: <hi rend='Italic'>&#191;Qu&eacute; leyes tiene el euskera para la poes&iacute;a? &#191;Qu&eacute; reglas de acentuaci&oacute;n se usan en euskera? Si es un idioma que posee poes&iacute;a, tendr&aacute; sus leyes para hacerla</hi>, di&ntilde;oste nire etsaiok.</mentioned></p>
<p><mentioned> Esan dautset ba gure Enbeitak ba dakiala poesiak egiten eta sarritan izan dala txalokatua, bai&ntilde;a oneri erantzun dauste: Nok txalokatzen dau Enbeita? Bakarrik baserritar ezjakin literatura zer dan ez dakienak (4), beren bertsoak ez diralako <hi rend='Italic'>poes&iacute;as</hi>, <hi rend='Italic'>saetas</hi> ta <hi rend='Italic'>couplets</hi> bai&ntilde;o. Orra ba, ene anaiak, ez naizue itxi umezurtz oingoan eta idatzi egizue zelan erantzun onei (5).</mentioned></p>
<p><mentioned> Orrez ganera nai neuke jakin Larraskitu abizenaren jatorria edo nundik datorren.</mentioned></p>
<p><mentioned>BATXI</mentioned></p>
<p>(1) <hi rend='Italic'><foreign>&#191;Y qu&eacute;?</foreign></hi> erantzungo neuskioe nik Salomon merke orrei; itzertirik, olertirik, ez edestirik euki ez arren ez da ardura, geure-geurea da ele au, ta maite dogu, ta ba darabilgu, ta berau lantzen di&ntilde;ardugu, ta i&ntilde;oz izango dauz itzerti, olerti ta edestia. Euskaldun erdaltzale orreen gogoko elea be, aldi baten, <hi rend='Italic'>literatura</hi> ta <hi rend='Italic'>poes&iacute;a</hi> ta <hi rend='Italic'>historia</hi> barik egoan, eta ori gorabera, espa&ntilde;iarrak maite eben, euskalduntxu orreek bai&ntilde;o abertzaletasun ta gizontasun geiago eukela erakutsirik, eta maite ebelako, erabilli, landu, aberastu ta indartu eben.</p>
<p>Eta espa&ntilde;iarrak euren eleaz egin ebena berbera egin eben frantzitarrak, italiarrak, doistarrak, eta abar eta abar, bakotxak bere eleaz, abertzaleak eta gizonak ziralako. Batxiri salomonkada ori jaurti dautsoen euskalduntxu orreek lakoak izan balitzaz alde guztietan, ez litzake gaur ezagutuko ludian <hi rend='Italic'>literatura</hi> ta <hi rend='Italic'>poes&iacute;a</hi> ta <hi rend='Italic'>historiaren</hi> izpirik be; oingo, itz egitea bera be aztu izan izango jaken gizonei, arrantzaren bat edo beste alkarri jaurtitea naikoa izango litzakean, lurrean bira-biraka batzuk ankaz gora egin ondoren.</p>
<p>(2) Ganorea aitatu bai&ntilde;o len ondo izaten da zer dan jakitea. Orreek uste dabe, Zamoran lez itz egin ezkero beti dagoala ganorea; barriz, Munitibarren lez izan ezkero, ganorarik ezin egon leikela. Eta eurok, Munitibartik urrekoak eta Munitibartarren abendakideak dira; beraz, euron ganorea be ez da agiri. Zerurantz arria jaurtizu, ta urrean buruan joko zaitu.</p>
<p>(3) Guk, euskal idazle guztiok, esaten doguna ez da izaten <hi rend='Italic'>jakintsuentzako</hi>, geu be ez gara jakintsuak eta, Jaunari eskerrak. Batxigaz itz egin daben Salomon orreek bear daben literaturea guk ezin daikegu emon; orretarako or dagoz <hi rend='Italic'><foreign>El T&iacute;o Conejo, Los Sucesos, Sol y Sombra, El T&iacute;o Jindama, La Hoja de Parra</foreign></hi>, ta beste asko; orixe dabe jakintsu oreek euren literatura-egarri itogarria. Literaturea zer dan ete dakigu gero, gizontxu maiteak?</p>
<p>(4) <hi rend='Italic'><foreign>T&iacute;o Conejo</foreign></hi>-tarrak ezin leie igarri nor dan ez norai&ntilde;o eltzen dan geure Enbeita.</p>
<p>(5) Batxi, astia alperrik galduko dozu orretarikoakaz benetan bazabiltz; oreek ez dabe gogorik euskeraz irakurteko, ta atxakia beti gertu dauke; orain di&ntilde;oe gure gauzak ez dirala benak; gero, benak ipi&ntilde;iko bagenduz, i&ntilde;oz gure izparringian agertu diran lakoak (adibidez, Zinkunegi osalari bikai&ntilde;ak bei&ntilde;ola bidaltzen euskuzanak), esango leukie beste gauza bat. Gogorik ez daukonari ezin aserik emon leio. Orretarikoak izaten dira arro-eretxi gogaikarriak, eta ez dago gauza oberik, eurai gogait eragitea bai&ntilde;o. Eurak gure elearen kaltez ezer esaten dabela? Geiago esan eurak maite daben elearen kaltez. Norbera ez asarratu bein be, ta eurak asarratuta aidean erabilli. Euren <hi rend='Italic'>atakeari kontratakea</hi> egin. (Orain guda-aldian au esan leike.)</p>
<p>Kiriki&ntilde;o</p>
<p><mentioned>1915-VIII-7</mentioned></p>
        </body>
      </text>
      <text>
        <front>
          <head rend='Bold'>--><p>Ez dauskue egiten edonori egiten jakona</p><--</head>
        </front>
        <body>
<p>Lengo astelenean argitaldu genduan toki onetan <hi rend='Italic'>Zazpi</hi> buru&ntilde;urdun zintzoaren idazkia, Marianas ugarteko Guam-dik bidaldu euskuna, ta bertan, beste gauza polit askoren artean i&ntilde;oskun, ango ele edo berbetea, <hi rend='Italic'>txamorro</hi> deitua, erabilteko agindu dautsela ango Gotzai&ntilde;ak (Obispoak) bere abadeei Jaungoikoaren itza ulertu dagien biztanleak, orixe dala ba Gotzain eta abadeen egin bearra: Uzkurtza edo Erleji&ntilde;oa irakatsi gizadiari, beronek ulertuko dauan eraz. <hi rend='Italic'>Zazpi</hi>-k berak ikasi ebala arrapalada baten <hi rend='Italic'>txamorroa</hi>, bertakoei zelan edo alan Uzkurtza irakasteko.</p>
<p>Ori ederto egi&ntilde;a! Zentzunak berberak di&ntilde;o i&ntilde;ori ezer irakatsi gura izan ezkero berak ulertuko dauan eraz esan bear jakola.</p>
<p>Eta orra, gure eskuetara eldu dira, zelan esan bearrik ez dala, Beldukuntza edo Misi&ntilde;oetako izparrak ekarri oi dabezan ingurti edo <hi rend='Italic'><foreign>revista</foreign></hi> batzuk, eta antxe irakurri doguz urrengo izpar oneexek:</p>
<p>Saigon, Cochinchinako uri andi ospatsuaren alde aretan, frantzitar belduak (misionariak) bertako elez egiten dabezala eleizako otoitz, itz eta abesti guztiak, lateraz (lati&ntilde;ez) egiteko Doibatzak (Eleizeak) aginduta daukazanak izan ezik. Frantzian frantzeraz lez, Cochinchinan kotxi&ntilde;eraz (ez dakigu zelan deitzen jakon ango eleari).</p>
<p>Oubanghi deitzen dautsoe frantzitarrak Afrikako Kongoko erki bateri. Oubanghi edo Ubanji alde ortan antzi&ntilde;etxutik dagoz belgundariak (misionariak) Frantziatik joanda, gure Jaunaren barri irakasteko ango gizon azalbaltz gixajoei. Eta franzitarrak izanik abertzale sutsuak, frantzerea maite izan arren beste ele guztiak bai&ntilde;o geiago, Oubanghiko txadonetan, lateraz egiten ez dan enparau guztia bertako elez, ubangieraz, egiten dabe: abestiak, otoitzak, txonitzak...</p>
<p>Otxandio da Euzkadiko Bizkaia deritxon erki edo errialde bateko uria; bertako biztanleak betiko euskaldunak dira, beti egin da euskeraz bertan, eta egiten da; erderaz gitxik dakie, batez be Uzkurtz edo Erleji&ntilde;oko egin beargarriak ondo ulertzeko; Otxandioko abadeak ez dira etorri Bizkaira Frantzitik ez i&ntilde;undik, bizkaitarrak dira, euskaldunak; orain arte euskeraz egin dira ango txadonan abestiak eta otoitzak eta abar...</p>
<p>Aurten, Otxandio orretan, euskalerri uts-uts orretan, Ama Neskuts Jaiokundeko bederatziurrena erderaz dana egin da, bertakoen elea baztertuta.</p>
<p>Au jakin dogunean (bide onetik jakin be) berez asi da gure gogoa lanean. Aurrean jarri jakuz Guam ugarteko txamorrodun indioak, Saigon aldeko azal-orizkak, eta Oubanghi azal-baltzak; bereala gomutau jaku onei euren elez Uzkurtz edo Erleji&ntilde;oko janaria emoten dautsiela euren arteko abadeak eta bai atzerritik Joan jakezanak...</p>
<p>Eta Otxandion... eta Otxandio ez dan Euskalerriko beste leku askotan... ez dauskue egiten indioei, azal-orizkai, eta azal-baltzai egiten jakena...</p>
<p>Zegaitik? Ez al zan Gurutzean josita il gure alde be Josu-Kristo Jaungo-Seme bakarra?</p>
<p><mentioned>1915-IX-19</mentioned></p>
        </body>
      </text>
      <text>
        <front>
          <head rend='Bold'>--><p>Nor da <hi rend='Italic'>separatistea?</hi></p><--</head>
        </front>
        <body>
<p><hi rend='Italic'>Ibarrurin</hi>.&mdash; Erri onetako eleiza nagusian ille onen 3an, bertoko txaunburu jakintsu ta onak ezetariko eragozpen barik ugutzau dau Baraiazarra-tar Toma eta Dudagoitia-tar Seraperen seme jaiobarria Sabin euskal izena ezarririk. Besoetan artu eben Enbeita-tar Kepak eta Zallo-Etxebarria-tar Gergorek. Ama ta morroskotxu barria ondo dagoz Jaunari eskerrak. Beren guraso euskaldun zintzoai eta Sabintxuri opa dautseguz zorionezko urte ugariak Jaun-Goikoa eta Lege Zarraren alde egiteko.</p>
<p><hi rend='Italic'>Epaikariaren idazkaria</hi> (Juez-en sekretarioa).</p>
<p>Baraiazarra-tar Toma, <hi rend='Italic'>Sabintxu</hi>-ren aitak emon eutson epaikariaren idazkariari idatzi bat bear dan lez egi&ntilde;a (epaikariarentzat, ez idazkariarentzat), bertan esaten eutsola seme bat jaio jakola ta bere izena, Sabin, ipi&ntilde;i egiala jaiotza-idaztian aitak olantxe gura ebala ta. Irakurri ebanean Sabin euskal izena, epaikariarentzako idatzia esku artean biribil-biribil apurtzeko eran tximurtu, ta maipera bata eutson, &laquo;Onek dire <hi rend='Italic'>pikerdijek</hi>... &raquo; esanda, guztiz asarraturik. Euskal izena semeari ezartea, ala epaikariarentzako dan idatzia esku artean moltzotu ta maipera edo ostikopera botatea ete da pikerdi andiagoa? KARATX.</p>
<p>Onezkero urtetxuak dirala, lau edo bost bai, Espai&ntilde;ako Araka-Buru <foreign>(Director de Registros)</foreign> zanak, Weyler-tar Perdi&ntilde;andak, agindu eban bape iguin barik artzeko euskal izenak jaiotza-idaztietan; eta ordutik ona alde guztietan artu ta ipinten dabez euskerazko izenok. Orduko agintzea ausi ta kentzen dauanik ez da izan.</p>
<p>Beraz, Ibarruriko epai-idazkari orrek, zer darabil? Espai&ntilde;an emondako agintzea ostikopetzen dauana, ez al da benetako separatistea? Nor da ori Espai&ntilde;ak emon dauskun eskubidea guri ez ezagutzeko?</p>
<p>Karatx adiskide ori, esan egiozu umearen aitari, joan daitela epaikariagana (separatisteari jaramon bez), ta eskatu dagiola legeak agintzen dauan lez ipinteko jaiotza-idaztian umearen izena, ia zer erantzuten dauan; bere bearra gura ez badau egin, esan dagiala zegaitik, eta gero bear dan lekura jo; ez itxi, erabilli eurok be, ta erakutsi Espai&ntilde;an aginduta dagoana bete bearrean aurkitzen dirala.</p>
<p><hi rend='Italic'>Durangon</hi>.&mdash; Barikuan, Deun Ane eleizan ugutzau eben Barrena-tar Jagoba gure adiskide maitearen eta Isusi-tar Eugeneren semetxua, Sabin Jokin Martin euskal izenak ezarririk. Besoetan artu eben Isusi-tar Martinek eta Ibarra-tar Ikerne neskatillak.</p>
<p>Zorion asko opa dautseguz ume ta guraso ta aitamabitxiei.</p>
<p>Uri epaikariak bere jaiotza-idaztian ipi&ntilde;i dauz Barrena txikiaren euskal izenak. Zer di&ntilde;o Ibarruriko separatisteak? Onek, itxuraz, uste dau uri bakotxean epaikariak (edo epaikariaren idazkariak) egin leikela berari gogora datorkiona, bere burutik ibilteko eskubidea daukola.</p>
<p>Ez, ene gizontxua, oker zagoz! Uri-epaikari guztiak, eta oneen idazkariak, Espai&ntilde;a laterri guztian lege bardi&ntilde;ak dabez, ta eurok bete bearrean dagoz, edo... etxera joan. Bakotxak berak gura dauana egitekotan ez da bear legerik, ez laterririk, ez agintaririk, ez epaikaririk, ez orreetarikorik; bizkarra ondo neurtzeko adaki on bategaz naikoa litzake.</p>
<p><mentioned>1915-XII-5</mentioned></p>
        </body>
      </text>
      <text>
        <front>
          <head rend='Bold'>--><p>Laburdikoak</p><--</head>
        </front>
        <body>
<p>Etxakidaz ikaratu, ene irakurletxu ori, Laburdi itza ipi&ntilde;i dodala ta. Euskalerria da Laburdi ori. Nun dagoan? Ez urrin beintzat. Bizkaiatik abiau zaitez Gipuzkoarantza; igaro egizu gure anai maiteen errialde polit au, eta beti itxas-ondoan zoazala, Laburdi idoroko dozu, Bidaso ibaiaren beste aldean.</p>
<p>Ango euskaldunak, geure anaiak, Frantziako legepean bizi dira antzi&ntilde;atxutik, gu Espai&ntilde;ako legeen bean aurkitzen garan lez. Auxe dala ta, emengo euskaldunak arei deitzen dautsie parrantzesak eta parrantzes-euskaldunak; eta ango euskaldunak barriz emengoei <hi rend='Italic'>espai&ntilde;ulak</hi> eta <hi rend='Italic'>espai&ntilde;ul-eukualdunak</hi>. Ara zegaitik, alkarren anaiak diranak, jatorri berbera dabenak, abenda bateko semeak, batak bestea atzerritar edo extranjero-tzat artzen dauan. Ez al da ori burubakotasun ikaragarria?</p>
<p>Orain, abertzaletasunak geure gogoak argiratu dauskuzan ezkero, ezagutu doguz geure anai Laburditar, Benapartar eta Zuberotarrak; ba dakigu geure odola, eusko odola, daukola euren zanetan; ama ta aita baten semeak, senideak, garala eurak eta guk igarri dogu, ta maite doguz; ta poz-pozik jakiten doguz euren izparrak.</p>
<p>Atzo izketaldi bat izan genduan geure adiskide kutun bategaz, bizkaitar abertzale zintzoa ta euskaltzale benetakoa bera, ta esan euskun lengo egunetan ibilli izan dala Laburdiko errietan; eta beroni entzun geuntsozan izparren batzuk ementxe argitaltzea bururatu jaku, uste izanik gure irakurleei guri baizen atsegin izango jakezala.</p>
<p>Abertzaletasunik ez ei dakie an; euren buruak frantzitartzat daukez. Bai&ntilde;a au gorabera, guztizko euskaltzaleak dira, ta euskaldunen abesti ta ekandu ta enparau gauzen zale-zaleak. Eurak ez dakiela dira abertzaleak. Emengoak ara joan eta agertzen dabenean abertzaletasuna, etxake asarratzen, ez dira aurka jarten, emengo ainbat astokillo ta mandokillo jarri oi jakuzan lez.</p>
<p>Gure adiskide au egon da erri baten, frantzeraz Briscous deitzen dautsoena, ta bertakoak euskeraz Beskotze (edo olakoren bat, ez nago eskier) esan daroena. Bertan bilbotar bat bizi da, abertzalea, Irala-tar Albontsa; ango alaba bategaz ezkondu zan au, emen Bilboan umeen etxe-irakaslari egoanean ezagutu ebala. Bilbotar au Laburdin euskaldun egin da, ango izkelgia bertakoak lez erraz ta ederto ikasi dauala. Ume bat izan eben senar-emazte ok, neskatoa; uriko txaunburuari adierazo eutson Iralak izena euskeraz ezarri gura leuskiola, ta <hi rend='Italic'>apez</hi> jaun arek erantzun eutson ederto eritxola euskaldun umeari euskeraz izena ezartea; orixe dala bidezkoa. Emetiko abade batzuk ikasi beie.</p>
<p>Miren Bego&ntilde;a izena zala umearentzako autatu ebana. <hi rend='Italic'>Apezak</hi> itandu eban ori zein izen zan. Azaldu eutson orduan Iralak Miren ori dala ebertarren (hebreoen) Mirian euskeraz esanda, ta Bego&ntilde;a dala Ama Neskutsaren txadon ospatsu baten izena Bizkaian. Guztiz ondo eritxi eutson <hi rend='Italic'>apezak</hi>, eta ugutzau eban umea, aitak gura eban izenagaz.</p>
<p>Urian jaiotza-idazti latarra <foreign>(libro de nacimiento civil)</foreign> darabillenak ezetariko atzerapen barik artu ta ezarri eban idaztian Miren Bego&ntilde;a izena. Ikasi bei Ibarruriko <hi rend='Italic'>separatisteak</hi>.</p>
<p>Uri artan, Briscous-en edo Beskotze-n (Beskotze ete da gero? Bildur bat ba dot oker ete nagoan, gomutamen makala dot eta. Tira, asketsiko daustazue, gizonak, neure okerra) euskeraz egiten dira beti eleizako izkaldi guztiak. Au emen be erri askotan egiten da, danetan ez bada be. Bai&ntilde;a gure adiskide onek esan dauskun gauza batek asko arritu gaitu, ain da polita eta ain bidezkoa edo naturala!</p>
<p>Ara: Jaupa nagusi ostean eta eleiz aurrean uriko idazkariak (sekretarioak) bere aurrean batuta daukozan biztanleei euskeraz jakin erazoten dautsez iragarkiak, Gobernuak edo Departamentak edo Uriak argitaldu dauzanak. Orrelan, idazkariak ipinten dauz eurak bete bear dabezan gauzen jakitun, zerga edo kontribuzi&ntilde;oatzaz, gudaritza edo soldautzaz, edo beste edozein arazotzaz.</p>
<p>Ekandu orri ez deritxozue egokia? Bai bein!</p>
<p>Emen, noz orrenbeste ikusiko ete dogu? Batek ba daki! Udaletxeko atean edo orman ipinten diran orretariko iragarkiak erderaz bakarrik idatziak izaten dira... zetako? Bardin izango litzake abarka zar bat edo ipizki bat eskegita ipi&ntilde;iko balebe erririk geienetan, erderazko idatziei beste jaramon egingo leuskioe biztanleak eta.</p>
<p>Guk bai&ntilde;o zentzun geiago dabe laburtarrak.</p>
<p><mentioned>1915-XII-6</mentioned></p>
        </body>
      </text>
      <text>
        <front>
          <head rend='Bold'>--><p>Erantzun, bear dan lez</p><--</head>
        </front>
        <body>
<p>Abotsezko iragarkia edo pregoia, zetarako da?</p>
<p>Alkateak edo beste edoze&ntilde;ek erriari zerbait jakin erazoteko, bitzuei egoki jakena.</p>
<p>Alkateak edo beste edoze&ntilde;ek erriagaz dauken izketa bat da pregoia.</p>
<p>Beraz, zentzunekoa da pregoia edo izketa ori egitea erriak dakian elez edo berbetaz: Euskal errian bada, euskeraz; Espai&ntilde;an bada espai&ntilde;eraz; Frantzian bada frantzeraz; eta abar, eta abar, eta abar.</p>
<p>Au ulertzen ez dauana astakirten ikaragarri bat da... nire aburuz; edo jaki&ntilde;en ganera i&ntilde;oren gorrotoz gauza argi ta zuzenaren aurka jarten dan gizon <hi rend='Italic'>moaua</hi> da.</p>
<p>Mundakan, Euskal erriko beste uri askotan lez, antzi&ntilde;atik etorri da ekandua pregoiak euskeraz esateko. Bai ba! Erriak dakian eta beti erabilli oi dauan elez edo berbetaz.</p>
<p>Orain, jakin dogunez, debekatu egin dabe euskeraz pregoiak esatea.</p>
<p>Indarra dauanak, askotan, edozer egiten dau, zuzen naiz oker.</p>
<p>Valladolid aldeko urietan aginduko balitz pregoiak esatea euskeraz edo ingeleraz edo, ez ete leukie txartzat artuko ta ez ete leukie gogor erakutsiko euren asarrea, <hi rend='Italic'>Queipo de Llano</hi>-k eta bere beste errikide guztiak? Bai arean! Eta ondo egingo leukie.</p>
<p>Ba, <hi rend='Italic'>ez eiok i&ntilde;ori egin euretzako nai ez dokana</hi>. Auxe da zuzentasunaren sustarrik sendoenetarikoa.</p>
<p>Ondi&ntilde;o aldi asko ez dala, birritan emon genduan emen izpar au: Laburdiko Beskoitze (Briscous, frantzitarrak) uri politean, igande guztietan, bertako idazkari edo sekretarioak, Udaletxeko balkoitik, euskeraz esaten dautsozala erriari Gobernuaren erabagi eta agintza jakingarrienak.</p>
<p>Beskoitzetarrak Frantziako lege ta agintarien menpean bizi dira.</p>
<p>Gu, beskoitzetarren anaiak garala, Espai&ntilde;ako lege ta agintarien menpean bizi gara.</p>
<p>Guri galerazoten dauskuena gure anai maite arei ez dautsie galerazoten.</p>
<p>Frantzian euskereari ez dautsoe gorrotorik.</p>
<p>Paris ondoan ango Gobernuak atondu dau Osatetxe edereder bat, oraingo guda andi onetan geixorik edo zauriturik jausten diran euskaldunentzako. Bertan dagozan osalari, geixozain, abade ta otsein dan-danak euskaldunak dira. Ara osatzeko daroezan gure anai gixajoak, euren zoritxarrean ba dabe poztasun bat: euren elez itz egiten dautsiela, euren anai kutunen ardurapean aurkitzen dirala, euren etxean balegoz lez.</p>
<p>Emen ori lakorik ez dogu i&ntilde;oz ikusi, eta itxuraz, ikusiko bez. Ez dago euskerearentzako ezetariko begiratze onik. Euskerea, ta beraz euskalduna, jaurtika darabille beti. Eta gero, ikaratuta esaten dabe guk ez dogula maitasunik erakusten eurakana!</p>
<p>Bizkaian Espai&ntilde;ako Gobernuaren ordezkariak debekatu dau pregoiak euskeraz esatea euskaldunei.</p>
<p>Zegaitik?</p>
<p>Euskerazko pregoi orreek ete dakarre kalterik, edo ete dauke irai&ntilde;ik Espai&ntilde;arentzat edo Gobernuarentzat? Ez, orretan ez dago kalterik ez irai&ntilde;ik i&ntilde;orentzat.</p>
<p>I&ntilde;orentzat gatxik ez dauan gauza bide-bidezkoa galerazo dabe.</p>
<p>Ori, beraz, euskerea ikusi-ezi&ntilde;ak, euskerearentzako gorrotoak eragi&ntilde;a da.</p>
<p>Eta guk, zelan erantzungo dautsogu gorroto orri?</p>
<p>Bear dan lez: Euskerea geroago maiteago izanagaz.</p>
<p>Gure gogora i&ntilde;or ezin eldu leike, ez Gobernurik, ez agintaririk, ez i&ntilde;or.</p>
<p>Ba, antxe geure gogoan biztu daigun euskerearen maitasuna, ta erabagi sendoa artu daigun geuk al dogun guztian erabilteko.</p>
<p>Euskerea il gura dabe? Ez dabe ilgo, geu bizi garan artean beintzat!</p>
<p>Euskerarik ez dabe entzun gura? Entzun bearko, mii&ntilde;a erroerrotik ataraten ez badauskue!</p>
<p>I&ntilde;ok ez dau eskubiderik ez alik guri euskerea kentzeko, gurasoen odola ta abizenak guri kentzeko i&ntilde;ok ez dauan lez eskubiderik ez alik. Geure-geureak dira!</p>
<p>Gora euskerea! Bizkortu euskaldunak!</p>
<p><mentioned>1916-II-3</mentioned></p>
        </body>
      </text>
      <text>
        <front>
          <head rend='Bold'>--><p>Ba jatozak!</p><--</head>
        </front>
        <body>
<p>Bizkaian Espai&ntilde;ako Gobernuak daukon ordezkariak idazkia zuzendu dautse alkateei. Atzo arratsaldeko izparringi batean irakurri genduan.</p>
<p>Idazki orretan di&ntilde;o Ordezkari orrek, errietan Udalak arturiko erabagiak eta alkatearen agintza guztiak, gazteleraz iragarri bear jakozala erriari. Auxe agintzen dau gogor.</p>
<p>Onetarako, bere erabagi au sendotzeko, ataraten dau ez dakit nozko lege bat esaten dauana Espai&ntilde;a laterrian Gaztelako erderea dala agintari arteko elea <foreign>(lenguaje ofiziala)</foreign>. Eta agintaritzazko Batzar guztiak lotuta dagozala ele ori erabilten; Udalak be bai.</p>
<p>Bai&ntilde;a gauzak aitu egin bear dira. Entzuizu, Ordezkari zoriontsu orrek: Agintaritzazko Batzarrak, eta euren artean Udalak, gaztelera ori erabilli bear dabe, lege orrek di&ntilde;oanez, euren arteko ta euren nagusiekazko artuemonetan, esan-erantzunetan; ori bai, bai&ntilde;a erriari ezer iragarri edo jakin erazo bear jakonean beste arazo bat da. Orduan, erriari esan bear jako berak ulertuko dauan eraz. Au zentzunak eskatzen dau.</p>
<p>Legearen bearkizun bat da, bera bete bear dauanak jakin daiala. Zelan bete lei i&ntilde;ok legerik, beronen barri ez badaki? Eta, zelan jakin lei i&ntilde;ok legearen barri, esaten badautsoe berak ez dakian elez?</p>
<p>Au ondo argi dago, ezin argiago. Beraz, Ordezkariak bere idazkian ataraten dauan zegaiti ori atxaki utsa da.</p>
<p>Emen gura dana igarrita daukogu aspalditik. Euskereari guda egin gura jako; bizkortzen asi dala, bazterretik urteten asi dala ta, orain atzeratu egin gura dabe.</p>
<p>Udal iragarkien zartada au ez da izango azkenengoa; etorriko dira beste batzuk be.</p>
<p>Gertau gaitezan, zintzo gero, euskerea jagoteko. Batu gaitezan danok, zanetan darabilgun odola maite dogun guztiok.</p>
<p>Mutillak, ondo lotu gerrikook, estutu txapelok buruan, eskuei igurdi bat eragin, eta gertau burrukarako, ba jatok eta.</p>
<p>Gora Euzkadi! ta aurrera. Beingo-beingoan ez gaioezak urtuko.</p>
<p><mentioned>1916-II-4</mentioned></p>
        </body>
      </text>
      <text>
        <body>
<p><hi rend='Bold'>Euskerearen alde</hi></p>
<p><hi rend='Bold'>Bart &laquo;Euzko-Gastedija&raquo;n</hi></p>
<p>Gazte-Batza gurentsu onek atzo gabean batzar bat ospatu eban bere asarrea erakusteko Queipok euskerearen kaltez artu dauan bideagaitik, eta era batez bere maitasuna erakusteko gure abenda ele oni.</p>
<p>Gazte pillo andia bildu zan, guztiak suz beterik agiri zirala, beti lez, Aberriaren alde ezer egin bear danean. Euren artean asko dira euskeraz ez dakienak, ez euren erruz orraitik euren gurasoenez bai&ntilde;o, ta ori gorabera euskereari maitetasun andia dautsoe euskaldun askok dautsoenaren aldean. Gurariz dira euskaldunak, elez izan ez arren.</p>
<p>Itzeikizun batzuk egin ziran, bata euskeraz, besteak erderaz, txalo andiak entzun zirala bertan, eta surik bizienaz asmoa sendotu zan geroago ta gogorrago ekiteko euskerea ikasten eta zabaltzen geure Aberri gaixo au bear dan lez goraltzeko.</p>
<p>Euskeraz egin ebanari eskatu geuntson bere itzeikizuna, ta gaurko EGUNEKOtzat ezarten dogu, ara:</p>
<p>EUSKALDUNAK:</p>
<p>Emen batu gara gaur euskerearen alde deadar ekiteko asmoz. Euskereari gorroto aundia dautsoe motzak eta euren adiskide diran euskotar endekatu eta doillorrak. Euskerea il egin gura dauskue. Eta beronen semeak erabagi bear dogu ez dauala i&ntilde;ok ilgo, ezta txitik atzeratuko be, geu gertu gagozalako geure biziaz, bear balitz, euskereari bizia emoteko. Ez dabe ilgo, ez, noren semeak garan aztuten ez bajaku, geure gurasoen odola ta jatorria ta gomutea ostikopean zapaltzen ez badoguz.</p>
<p>Danok dakizue euskerea dala gure Aberri maite-maite onen ikurrik (sei&ntilde;alerik) lenena, berau barik izan ez leikela Aberririk guretzako. Antzi&ntilde;a-antzi&ntilde;etatik, i&ntilde;ok ondi&ntilde;o ez dakiala noztik, lur onetan bizi izan dira euskotarrak, eta euren betiko ele edo berbetea euskerea izan da, Jaungoikoak eurei emona. Gure auzoko erdera ziztrin ori sortu ta jaio bai&ntilde;o millaka urteak lenago ezagutzen zan euskerea. Orreen <hi rend='Italic'>armoniosa</hi> lengua, eurak alan esan daroe, ludian agertuko zanik i&ntilde;ok uste bai&ntilde;o lenago, gure asabak euskerea erabillen; euskeraz ikasten ebezan amagandik euren lenengo itzak, euskeraz egiten ebezan ume-alditan euren jolasak, gazte-aldiko euren maitasunak euskeraz alkarri abestuten eta adierazten eutsoezan, euren bizitza guztiko lanak, atsegi&ntilde;ak eta atsekabe-negarrak euskeraz ziran, Jaungoikoari euren otoiak euskeraz, eta azkenez il orduan euskeraz egiten eutsien euren biotzekoei ta euskeraz esaten ebezan euren azken itzak. Euskera maite onek bete eban gure asaben bizitza osoa, bera izan da Aberriaren una. Ta ori, millaka ta millaka urteetan, beti, ludian euskotarrak bizi izan diran aldi guztian, eta ekizue eusko erria dala Europan danik zarrena. Ba, ain antzi&ntilde;atik, belaunik-belaunera guganai&ntilde;o eldu dan ari luze ta eder au eten gura dabe, gure Aberriari sustar-sustarrean aizkorakadea emon gura dautsoe. Anaiak, ez gara gizonak izango, ez dogu lotsarik izango, orixe besoak eunduta otz-otzik eta ezer egin barik ikusteko gauza bagara! Eutsin daiogun asabakandik etorri jakunari! Ez daigun ukatu geure Aberria, geure aita, geure abizena, geure burua!</p>
<p>Oraingo aizkorakada au, oraingo zartada au, oraingo ostikada au, ez da, zoritxarrez, gure euskereak artu dauan lenengoa; gure abenda ele onek orretariko ostikadak lenagotik ainbat eta ainbat artuta daukoz, bai atzerritarrakandik, eta bai, lotsagarria! euskaldunekandik be. Aspalditik, eundaka urteak dira, euskereari egin izan jakon gudea itzela da.</p>
<p>Gudarik txarrena ta lenena bere semeak egin dautsoe erabilli gura ezagaz, asto eletzat eukiagaz, ta onan astotzat artuaz euren gurasoak eta Aberria, ta beraz euren buruak; itsukeria da gero! Gaurko egunetara arte, danok dakizue, lau laukoren jabe egin izan dan edo izan ez da be ba dala erakutsi gura izan dauan edozein txotxolok, orpodun oi&ntilde;etakoak eta arkondara gogorra ta ezpan ganean bibote zorri bat erabilli al izan daben euskaldun zirtzil geienak, euskereari ostikadea jaurtiten izan dautsoe, berau gauza ezezgan-itzat eukirik, baserritarren eta langillen ele ezjaki&ntilde;a dala, ta eurak lako jakintsu ikaragarrientzat ez. Eurak jakintsuak! Bere Aberria ezagutzen ez dauana, edo ezagutu gura ez dauana bai&ntilde;o ezjaki&ntilde;agorik, nor ete da ba?</p>
<p>Oneexek eusko seme deungok bideak gertau ta zabalduta, jausi zan gure Aberri zoritxarreko au atzerritarron menpean, eta oneek, gure agintari egin ziranetik ona, ekin dautsoe euskereari guda egiten, jaurtin dabe eskolatik, tribunaletik, erri batzar guztietatik; txitean-pitean argitaltzen izan dabe agintzaren bat azkenetan egoan euskera gaixoa ainbat lasterren amaitzeko, ba dakie ba euskerea galdu ezkero joan dala betiko euskotarren Erria, ba dakie orduantxe guztiz iruntsi ta eurekanduko dabela Erri au, eta euskerea biziko dan artean ez dala izango guztiz eurena, euskerea dala eurakandik zeatz banatzen gaituan esink gogorrena. Bai, anaiak, ori geuk baizen ondo dakie atzerritarrok, euskerea bizi daiten artean Euzkadi edo Eusko Erria be biziko dala, naiz ta i&ntilde;oren menpean egon.</p>
<p>Auxe ondo dakielako, euren gurari bizia izan da beti euskereari jo ta jo zartadaka ekitea, ta ekin dabe gogoz, len aitatu dodazan euskaldun txotxolo ta deungen laguntasunaz. Jotze jarraikor ori ikusirik arrituta geratzen da bat ondi&ntilde;o gure euskera au bizirik dagoala ikusiaz. Zori irakagarriz (millagroz) eldu da berau guganai&ntilde;o ainbeste ta ainbeste arerio gaiztoen artetik.</p>
<p>Orain arteko zartadak isil-isilik artu izan dauz gure Erri onek, i&ntilde;ok ez dautsolako jabe urteten izan. Emen ikusi da bein be i&ntilde;un ikusi ez dana: zartadak, eta gogor mingarriak, artu, ta aiene txiki bat be jaurtin ez. Zentzuna galduta eukan Enni onek, eriotzako ateatean aurkitzen zan.</p>
<p>Bai&ntilde;a abertzaleak argitu ziran nozbait, gure Sabin andia buru ebela, ta ordutik ona ez da jazo zartadak isilik artzea. Gomutan daukot, orain amairu-amalau urte, gure Sabin diputadu probintziala izanik, bera aurretik zala abertzaleak zaratea atara eben eskoletako erestun lotsagarriagaitik, eta lortu eben kentzea eskolamaisuen ekandu okerra.</p>
<p>Ordutik ona be, abertzaleei eskerrak, euskereari dautsoen arazoetan ez da zartadarik izan atzean zaratea ekarri ez dauanik. Gure Erria minduten asi da, beraz bizmena ba dauko.</p>
<p>Gaur emen batu gara Bizkaiko gobernadoreak galerazo daualako Udalak erriari euskeraz adieraztea bere erabagi ta agintzak. Au, euskerearentzako zartada txarra da. Dagoan bai&ntilde;o geiago baztertu gura dabe euskerea. Orain isilik geratuko bagintzaz, etorriko litzake gero euskerea galerazotea izparringietan, eleizetan, onako batzarretan, eta azkenez, kalean eta geure etxeetan be.</p>
<p>Ez gaitezan isilik geratu ba, erakutsi daiogun gobernadore orri ta bere nagusiei ta bere adiskide danai geure asarrea egin dauanagaitik. Gure asarre onek indar geiago izan dagian batu gakiozan Alderdi Jeltzalearen Bizkai-Buru-Batzarrari, berak artu dau ba onetan, dagokion lez, aurretasuna, ta berak deitu dautse Euzkadiko abertzale guztiei eta abertzale ez diran euskaldun onai, baita be Katalu&ntilde;ako abertzaleei. Bapat egin gaitezan danok eta agertu daigun geure asarre bizia.</p>
<p>Eta asarre bizi au erakutsiaz ganera artu daigun erabagia euskeraz beti egiteko. Ez daiskuela arpegira jaurtin belarri-motzak i&ntilde;oz jaurtin dauskuena, ta gaur bertan orixe di&ntilde;o Bilbaoko izparringirik motzenak: euskerearen alde zarataka gabiltzala ta geuk ez dogula erabilten. Eurrez entzun daiskuela euskerea motzok, ia entzunearen entzunaz amurruz gibeletik geixotuta alde egiten dauskuen emendik. Euskerea lako esirik ez dagoala gu eurakandik banantzeko esan dot len, eta orain di&ntilde;otsuet euskerea lako izkillurik ez dagoala geure ondotik orrei alde eragiteko. Euskerea zabaltzen dogun bestean garbituko dogu Aberria. Euskerea da Aberriaren giltza.</p>
<p>Orain gobernadoreak egin dauanari emon leion erantzunik ederrena da euskerea ikasi ta erabilli ta zabaltzea. Gora euskerea, mutillak! Gora Euskadi garbia!</p>
<p><mentioned>1916-II-6</mentioned></p>
        </body>
      </text>
      <text>
        <front>
          <head rend='Bold'>--><p>Euskerearen alde</p><--</head>
        </front>
        <body>
<p>Mundakako Udalaren erabagiak Queipo de Llanok agindutakoaren aurka atzo argitaldu ziran izparringi onetan. Gaur doaz Bermeokoak artu dauzanak arazo orretzaz.</p>
<p>Biak di&ntilde;oe txarto deritxoela gobernadoreak agindu dauanari, abotsezko iragarkiak (pregoiak) erderaz eginbearra euskaldun errietan; eskatzen dabe agindu au atzeratu daitela, ta aurrerantzean, espai&ntilde;eraz idatzita Udaletxepean ipi&ntilde;i oi diran iragarki ta agintzak ipi&ntilde;i daitezala euskeraz be euskal errietan.</p>
<p>Zorionak Udal bi orrei. Ederto! Artu begie euron bidea Euzkadiko beste Udal guztiak be, ta danak bat eginda jagon dagiela euskotarren betiko eskubidea euren elez alkarri itz egiteko.</p>
<p>Bilbaon barikuan Udalak izango dauan batzaldian agertuko dira erabagigei <foreign>(mocion-eak)</foreign> bi: bata da jeltzaleak an daukezan zi&ntilde;egotziena; bestea da Llonak, P&eacute;rez Bonak, Gonz&aacute;lez Olasok (jaimetarrak) eta Bandresek (<foreign>errepublicano </foreign>estaldua) agertzen dabena.</p>
<p>Bitzuek dauke txartzat gobernadorearen agintza, ta eskatzen dabe onen atzeratzea, euskaldunei i&ntilde;ok ezin leioela kendu eskubidea euren errietan euskeraz gauzak adierazteko ta. Geure txaloak aldra biei.</p>
<p>Bai&ntilde;a... beti dago zeozer! Llona, P&eacute;rez Bona, Gonz&aacute;lez Olaso, ta Bandres, lau zi&ntilde;egotzi zuri-gorri oneek eskatzen dabe, Espai&ntilde;ako Agintariak adierazo edo azaldu edo izentau dagiela euskerea espai&ntilde;ar elea dala, espai&ntilde;arra dala.</p>
<p>Bai&ntilde;a, gizontxuak, euskerea izango da beti izan dana, Espai&ntilde;ako Agintariak ez dira gauzak aldatu leikiezanak eta. Euskerea izango da euskotarren elea, ta besterik ez. Zuek esan gura dozue euskotar zati batzuk Espai&ntilde;ako legeen eta agintarien azpian aurkitzen garala. Ori ba jakiguk! Zuek esan bearrik etxaukoguk! Bai&ntilde;a gu zati batzuk Espai&ntilde;apean egoteak ez dau esan gura gure <hi rend='Italic'>euskerea</hi> espai&ntilde;arra danik; or daukozuez beste batzuk Frantziapena, an daukozuez beste batzuk Laterri-Batzapean (Californian eta); ortik atarako da <hi rend='Italic'>euskerea</hi> dala frantzetarra, ingelandarra? Bai zera!</p>
<p>Euskerea euskotarren elea zan Espai&ntilde;a, Frantzia ta orreek ludian agertu bai&ntilde;o lenago; i&ntilde;ok amesik be ez eukonean laterri orreek i&ntilde;oz ludian agertuko ziranik, euskotarrak gure asabak emen egozan zintzo euren euskerea parra-parra erabillela.</p>
<p>Gaurko euskerea ordukoxe berbera da, ez da aldatu; orduan etzan espai&ntilde;arra, beraz gaur bez, naiz zuek eskatzen dozuela naiz Espai&ntilde;ako agintariak di&ntilde;oela naiz ta Kaisar agintari gogorrak bere amar milla ka&ntilde;oiakaz aginduko baleu be. Gauzak i&ntilde;ok ezin leiz aldatu.</p>
<p>Orain, zuen guraria bada, Agintariak ori adierazota, gure euskereari izan dagioela danak Espai&ntilde;an lotsea ta begiramena, ta ez daioela gorrotorik izan... tira, orduan ez geunke zuen kaltez ezer esango.</p>
<p><mentioned>1916-II-9</mentioned></p>
        </body>
      </text>
      <text>
        <front>
          <head rend='Bold'>--><p>&laquo;Euzkel-Laguntza&raquo;</p><--</head>
        </front>
        <body>
<p>Egunokaz gure izparringi onen erdal aldean irakurri izango dozuez &laquo;Euzkel-Laguntza&raquo; orretzaz idazten diran izparrak.</p>
<p>Pozkarriak dira eurok. Emengo Jel-Gaztedian asmauriko batza ori geituaz ta geituaz doa, onetara uste leikela lur onean azia jausi ta erne dala.</p>
<p>Ba dakizue zetarako sortu dan Euzkel-Laguntza: igarri barik, piska-piskaka, dindi-dindika, dirua pillatutea.</p>
<p>Eta diru au, zetarako? Euskereari indarra emongo dautsoen bideak edegi ta zabaltzeko; idaztitxuak egin, ez dakienak ikasi dagien, umeek euren ikaskintza euskeraz egin al izan dagien, eskolak irasi umeentzakoak, txiroen umeak erdal-eusko errietatik euskal errietara eroan al, antxe euskaldun biurtu daitezan eta gero eroan al dagien abenda elea euren errietara, ta oneetariko beste lan onuragarri asko.</p>
<p>Diru barik ezin leike ezer egin, eta diru au biltzeko biderik ederrena asmau dabe &laquo;Euzko-Gastedi&raquo;koak. Astean-astean <hi rend='Italic'>txakur txiki</hi> bat emon bear dau Batzan sartzen dan laguntzaleak. Onexegaz bilduko da, ez bear dan beste, bai&ntilde;a bai aurre emoteko beste gaur ezetara be egin ezin leikezan ainbat eta ainbat gauza bear-bearrekoei.</p>
<p>Txakur txiki bat astean! Ori, zer da? Ezebez!</p>
<p>Txakur txiki bat emoten da bape tamal barik edozetan: adiskide edo ezagun baten ume bat ikusten dozula &laquo;Eutsi, ume, txin&raquo; esanaz an doa; gitarrea joten (benetan, e?) agertzen jatzula gizon bat, abestuten dabelakoan deadar ikaragarriak darabilzala, an damotsozu txanpon txiki ori; artz tisiku bat eta tximi&ntilde;o zikin bat lagun dabezala ta pandero zar andi bat joten eltzen da errira ungaro koipezto ule-luze bat, eta txakur txikia botaten dautsozu; bertso berri ganorabako batzuk erostearren ataraten dozu sakeletik dirutxu ori ezetariko iguin barik; eta onan, ezerezkeri askotan, igarri barik joaten jaku txanpontxua.</p>
<p>Orregaitik di&ntilde;ogu, ba, txakur txiki bat astean ezer ez dala; igarri barik, gure <hi rend='Italic'>Euskera</hi> ederrari ukar edo limosna onurazkoa egingo dautsogu.</p>
<p>Eta ondi&ntilde;o geiago. Euskaldunak ori egi&ntilde;az bere buruaren alde, edo beintzat, bere oi&ntilde;ordekoen alde azia ereiten dau txakur txiki orregaz. Ara zelan:</p>
<p>&laquo;Euzkel-Laguntza&raquo;k artuko dauzan bideakaz ta egingo dauzan lanakaz euskerea ipi&ntilde;iko dau joakera onean gure aberrian, eta aldia etorriko da euskeraz jakitea bear-bearrekoa izango dana emen otseintza edo enpliorik geien edo danentzako; ta beraz, orduan euskaldunak bei&ntilde;ago izango dira erdaldunak bai&ntilde;o, ta ogia irabazteko tokia askozaz errazago idoroko dau bere aberrian, i&ntilde;ora joan bearra izan barik, gaur jazoten jakon lez.</p>
<p>Euskerea jaso ta indartzeko bide guztiak onuratsuak dira ba euskaldunentzat. Euskereak irabazten badau, berak be irabazi bear; ori argi dago.</p>
<p>Onan ba, al dozuenok sartu zaiteze &laquo;Euzkel-Laguntza&raquo;n; batu zaiteze amar-amarka, ta <hi rend='Italic'>amarreko</hi> orretan batek artu ardurea astean-astean txanpon txikia besteei eskatzeko. Gauza errazagorik...</p>
<p>Orretara igarri barik, ezer egin ez dogulakoan, indar andia emongo dautsogu danok batera geure euskereari, edo geure aberriari, edo geure buruei, geu guztiok batera gara aberria ta.</p>
<p>Zenbat eta zenbat euskaldun izango dira esango dabenak Koipez ta bere lagunak Pankorborantz bidaltzearren ogerleko bat pozik emongo leukiela!</p>
<p>Ba, astean txanpon txiki bat emoizu, ta urte gitxi barru Koipez guztiak bai&ntilde;o bei&ntilde;ago izango gara emen euskaldunak. Ori eskier!</p>
<p><mentioned>1916-II-26</mentioned></p>
        </body>
      </text>
      <text>
        <front>
          <head rend='Bold'>--><p>O&ntilde;atiko mutikoei</p><--</head>
        </front>
        <body>
<p>Alo&ntilde;apeko mutil zindo euskotar utsak zarienok, euskeraz itz egiten dozue danok ederto, zeuen etxeetan gurasoei entzun ta ikasita.</p>
<p>Zuen zanetan euskotar odol garbia daukozue, ta zuen gogoak eta ezpanak euskotarren ele edo izkera garbi ederra darabille.</p>
<p>Euzkadi, Euskalerria da zuen Aberria; euskerea da zuen Aberriko izkerea; zuek dakizue ta darabilzue zeuen Aberriko izkerea, espa&ntilde;iarrak berea, frantzitarrak berea, txi&ntilde;atarrak berea dakien eta darabillen lez.</p>
<p>Espa&ntilde;iarrai, frantzitarrai, txi&ntilde;atarrai i&ntilde;ok ez dautse asarrerik egiten euren elez edo izkeraz ekin arren; i&ntilde;ok ez dautse zigorrik (kastigorik) emoten orregaitik. Ez ba!</p>
<p>Zuek be Jaungoikoarenak zarie; espa&ntilde;iarrak, frantzitarrak eta txi&ntilde;atarrak ai&ntilde;a eskubide dozue zeuek be; zuei be i&ntilde;ok ez dautsue asarrerik egin bear ez zigorrik emon bear euskeraz itz egiteagaitik.</p>
<p>Asarre egin edo zigorra emon zuei euskaldunak zarielako, okerreri andia da, zuzentasuna (justizia) azpi-azpitik austea da.</p>
<p>Auxe entzun egizue ondo, mutiko euskaldunok: i&ntilde;ok ezin egin leizue ori, zuzentasuna jo ta ausi barik.</p>
<p>Zuen arteko bategandik jakin dot orko irakastetxe <foreign>(colegio)</foreign> batera zabiltzenai asarre egiten dautsuela zeuen artean euskeraz itz egiten dozuelako, zigortau (castigau) be bai orrexegaitik, eta bei&ntilde;olako erestun edo <hi rend='Italic'><foreign>anillo</foreign></hi> madankatu lotsagarria ipi&ntilde;i dautsuela irakastetxe orretako lekaide (praille) frantzitarrak; eta ori dala ta, bildurrez, kaleetan be erdera itz egin bearrean aurkitzen zariela.</p>
<p>Ba, neuk di&ntilde;otsuet, erestun edo <hi rend='Italic'><foreign>anillo</foreign></hi> ori jaurtiteko errekara, emoten dautsuen bakotxean; eta augaitik zigorren bat (castigoren bat) agintzen badautsue, ez daizuela bete; jarki edo <hi rend='Italic'>plantau</hi> zaiteze gogor, gogor gero!</p>
<p>Galdetu egiezue frantzitar praille orrei ia zer deritxoen alemanak Frantzian sartuta zigorra emongo baleutsie frantzitarrai frantzes itz egiten dabelako, ia zer erantzuten dautsuen orduan.</p>
<p>Seguru erantzungo dautsue, ori txarto egi&ntilde;a izango litzakela, frantzitarrai frantzes itz egiten laga bear jakela.</p>
<p>Orixe jagok polito, eurentzako lege bat eta zuentzako beste bat; eurak nasai euren izkera erabilteko, ta zuei galerazo zeuena erabilten. Ez dozue igarten argi-argi zelako okerra dagoan or?</p>
<p>Jarki edo plantau ba, mutiltxuok; bota errekara anillo ori, ta euskeraz itz egiteagaitiko zigorrik ez artu ezetara be.</p>
<p>Eta zeuen gurasoak badi&ntilde;otsue beste gauzarik onetan, esaiozue: &laquo;Zeuk erakutsi daustazu ba euskeraz itz egiten, zeure burua zigortau (castigau) egizu lenengo&raquo;.</p>
<p><hi rend='Italic'>Queiporen aginduen aurka jagi diran euskaldunei</hi>. Orra nun argitu jakun Queipo pilla bat, benetakoa bailo askozaz kaltegarriagoak gure euskerearentzako. Queipori ekin dautsogu zintzo; ekin dagioegun zintzoago O&ntilde;atiko mutil-irakasle orrei.</p>
<p><mentioned>1916-III-3</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun abadeak, zain!</p><--</head>
        </front>
        <body>
<p>Irakurri dozue atzo emen erderaz argitalduriko jazopena, Alonso Rodr&iacute;guez deunaren bizitzakoa?</p>
<p>Jakingarria da ba.</p>
<p>Mallorcan, josulagun (jesuita)-etxe bateko atezai&ntilde;a zan Alonso Rodr&iacute;guez. Eleizeak edo Doibatzak, geroago, deuntzat ezagutu ta iragarri dau; bai&ntilde;a bera bizi zala be, deun ereisten eutsoen ezagutzen eben guztiak, ain zan ona, apala, zeatza ta jaumaitasunez betea.</p>
<p>Josulagun etxe artako nagusia zan Rico-tar Jaime aba, gizon ona, arteza, jakintsua, ta itzegikari bikai&ntilde;a. Valenciatarra zan, eta beraz, Mallorkatarren ele edo izkerea ba ekian; jaki&ntilde;a da ba, Valenciako ta Mallorkako ta Katalu&ntilde;ako biztanleak euren izkeran alde gitxi daukela, bizkaitarrak eta gipuzkoarrak eta naparrak dogun aldea lez orrenbaten.</p>
<p>Bein jazo zan ba Rico aba joatea itzeikizun edo sermoia egitera Palmako eleiza batera. Alonso Rodr&iacute;guez deunak lagun egin eutson; eta txonitz-toki (kulpito)-ko mailletan jesarrita egon zan, txonitza edo sermoia izan zan artean.</p>
<p>Amaitu zanean au, iru <hi rend='Italic'>Agur Miren</hi>-ak esan ebazan sermolariak erriagaz batera; ta Alonso deuna be jarki zan belauniko mailletan, eta orduantxe eldu jakozan oni argi-argi itz oneek Donokitik (zerutik) lez:</p>
<p>&mdash;<hi rend='Italic'>Ire nagusiak sermoi au Purgatorioan ordainduko jok</hi>.</p>
<p>Au entzunik arrituta geratu zan deuna. Ulertu ezi&ntilde;ik ebillen zegaitik izan leitekean, bere nagusia josulagun eta gizon guztiz ontzat eukan ba, ta ganera, orduko sermoiar guztizko ederra ta zuzena eretxi eutson. Zer ete zan ba?</p>
<p>Ekin ta ekin igarri eban azkenean zegaitia; bere nagusiak gazteleraz egin eban sermoia entzuleak izanik gazteleraz ez ekienak mallorkeraz bai&ntilde;o. Ortxe egoan untzea.</p>
<p>Deunak jakin erazo eutson nagusiari eleiza edo txadonan jazo zana; ta onek, igarririk ondo Jaunak esan gura eutsona, ordutik aurrera ez eban txonitzik (sermoirik) egin gazteleraz alde artan, beti bertako biztanleen elez.</p>
<p>Zer deritxozue jazokunari? Ba dauko irakaskizuna, ezta? Zelan be daukon! Batez be emen gure Euskalerrian. Ba dira emen abadeak eta prailleak euskaldunei Uzkurtz (Erleji&ntilde;o) arazoak erderaz irakasten dautsiezanak; batzuk ekanduz, beste batzuk nagiz euskeraz egiteko; beste batzuk norbaiti errian atsegin emotearren; beste batzuk uste dabelako euskerea <hi rend='Italic'>bizkaitarristen</hi> gauzaren bat dala ta sua emon bear jakola orregaitik...</p>
<p>Jazokun orretan Jaunak adierazo eban bere deun Alonso Rodr&iacute;guezen bidez erriari Uzkurtza irakatsi bear jakola bere elez edo izkeraz, ta adierazo eban bere abotsez, argi ta garbi, ezetariko ezbairik edo dudarik ez izateko eraz.</p>
<p>Jaunak berberak gizonai emon dauskun zentzunaz irakatsi dausku bere Gurea: i&ntilde;ori adierazo gura badautsogu ezer, batez be Donokirako bidea, adierazo dagiogula berak ulertuko dauan eraz, esan dagiogula bere elez, ostantzean alperrik da ba ta...</p>
<p>Bai&ntilde;a, zoritxarrez, gizonaren argaltasuna bide dala, zentzunaren esanari etxako sarritan jaramonik egiten, eta orra gure Jaun ona dator bere abotsez guri irakastera zentzunetik jakin bear genduana.</p>
<p>Gizonak a... arduraz ibilli zaiteze, zain gero zer egiten dozuen, ez da txantxea ta.</p>
<p><mentioned>1916-III-8</mentioned></p>
        </body>
      </text>
      <text>
        <front>
          <head rend='Bold'>--><p>Guztia da abertzaletasunik eza</p><--</head>
        </front>
        <body>
<p>Ugutzaldian (bateoan) umeei izena euskeraz ezarri al izateko eskubidea daukogu. Berau irabazteko, amaika buruauste ta atsekabe jasan bear izan genduzan abertzaleak! eta, amaika gauza entzun bear izan genduzan eleizaz geure nagusiak ziranakandik!</p>
<p>Ibilli ta ibilli bai&ntilde;a, iruntsi-alak iruntsita, bear dan lekura jota, jaretxi genduan eskubide ori, ludi guztian beste erri bakar bati i&ntilde;oz atxakiatu etxakon eskubidea.</p>
<p>Gurendea izan zan polita Eusko Alderdi Jeltzaleentzat, eta abertzaleak poz-pozik gelditu gi&ntilde;an.</p>
<p>Eta bereala asi ziran abertzaleak batean-bestean eskubide ori erabilten, umeei euskeraz izena ezarten, bere abizenetan lez bere izenetan be euskalduna dala erakutsi dagien beti.</p>
<p>Euskal izenak ipinteko abiada ta su au ikusita, uste genduan, urte gitxi barru, abertzaleen ume guztiak euskal izendunak izango zirala.</p>
<p>Ez da olan jazo, orraiti&ntilde;o. Asko dira abertzaleak ekandu zuzen eta bide-bidezko ori darabillenak, bai&ntilde;a geiago dira erdereari jarraitzen dautsoenak izen-ezartze orretan, lenagoko bidean dabiltzanak.</p>
<p>Zegaitik? Gauza askogaitik: lotsea, bildurra, prakarik eza, ta geien-geien abertzaletasunik eza. Esan daigun onantxe biribil-biribil!</p>
<p>Benetan abertzalea danak, aberria zer dan dakianak eta biotzez maite dauanak, gure aberri ele euskera eder onen maitale zintzo izan bear; eta ezer maite izaten danean beragana joten da i&ntilde;ori ta ezeri begiratu barik.</p>
<p>Barritsuak eta zentzunbakoak au ta ori ta bestea esango dabela? Maitaleari orregaitik ez dautso ardura, i&ntilde;oren esamesak gorabera joko dau maiteagana.</p>
<p>Etxean emazteak, edo amagi&ntilde;arrabak, edo izekoak, edo oneetariko beste edonok euskal izenari, euskereari, eragozpenak bidean ipinten dautsozala? Aberria, ta beraz, euskerea, benetan maite badagi, ez dabe aldenduko bide zuzenetik; eta garratz jarten bajakoz atsook, atarako ditu prakak erdira, ta esango dau bere etxean bera dala nagusi, Jaungoikoak agintzen dauan lez.</p>
<p>Euskal izena umeari ipi&ntilde;iko leuskioela ta, ez ipi&ntilde;i barritsuen esamesakaitik edo sendiko (familiako) emakumeen ezagaitik... asketsi dagistela, bai&ntilde;a ez daukodaz abertzaletzat, aberri maitaletzat.</p>
<p>Erantzungo dabe abertzaleak ba dirala, bai&ntilde;a gizon baketsuak edo otzak dirala; batzuetan auzoko bakeari ta etxeko bakeari be begiratu bear jakola; gauzak ezin leikezala eroan gogorkeriz beti; ta abar.</p>
<p>Orra ba, maitetasunak gizona aldatzen dau: epela bada berotu, koldarra bada azarritu, nagia bada bizkortu, alperra bada beargindu, txarra bada ondu. Maitetasunak gizonari eragiten dautsoz egintzarik andienak, si&ntilde;estu be ezin leikezanak.</p>
<p>Euskerea maite dauanak, euskereaganako maitetasuna benetan dauanak, bere auzokoen eta bere etxekoen eragozpenen goitik eroango dau euskerea. Ori eskier.</p>
<p>Egiten ez dauanak ez dau asko maite euskerea, ta beraz ez dau asko maite aberria, ez da abertzalea.</p>
<p>Guztia da abertzaletasunik eza.</p>
<p><mentioned>1916-III-29</mentioned></p>
        </body>
      </text>
      <text>
        <front>
          <head rend='Bold'>--><p>Gora &laquo;Euskal-Esnalea&raquo;!</p><--</head>
        </front>
        <body>
<p>Atzo emon euskun eguna ederra izan zan benetan.</p>
<p>Goizean, Meza entzunda gero, Joan gi&ntilde;ean <foreign>&laquo;Campos Eliseos&raquo; </foreign>antzokira, gogoa poz-pozik genduala, geure ele maitearen aintzaz egiteko ziran izkaldiak entzuteko asmoz.</p>
<p>Ara bai&ntilde;o len, bidean, Bidebarrietako ukondoan artu genduan lenengo poza. Antxe aurkitu genduzan abade bi ta josulagun bi, oneetarik bata Lande-tar Kepa zuberotar ospatsua.</p>
<p>Eldu gi&ntilde;ean antzokira, ta arik laster asi zan batzarra. Kanpion jaunak irakurri eban itzeikizun bat, Queiporen elez, bai&ntilde;a zelan? Euskerearen aldezkuntza ederragorik ezin entzun leike; ta irakurri be ain ederto eze, berari begiratu ezik, ezin eikean si&ntilde;estu irakurten egoanik, buruz itzeiketan bai&ntilde;o. Kanpion maisua da, ta maisua lez agertu jakun.</p>
<p>Onen urrengo aurreratu zan Azkue abade jauna. Bizkaiaeuskeraz irakurri eban idazki mamintsu bat, bertan esanik, beste gauza eder askoren artean, gure alegin guztiak euskerearen alde, bearbada, alperrik izango dirala, ikastolak sortzen ez badoguz; ta onetarako bear-bearra dala ainbat lenen irastea elezaingo edo <hi rend='Italic'><foreign>academia</foreign></hi>.</p>
<p>Irugarrena batzarrean Muxika-tar Gergori izan zan. Onek ez eban irakurri, itz egin eban. Gipuzkera garbiz itz egin arren, an gengozan guztiok ederto ulertu geuntson. Eta zein oldozpen sakon politak esan ebazan berak! Askok itandu euskuen arratsaldean: &laquo;Nor izan da irugarren itz egin dauan gaztea?&raquo; Erantzuten geuntsen: &laquo;Zer ba, atsegin izan al jatzue?&raquo; Eta danak i&ntilde;oen: &laquo;Ederto itz egin dau, ta ondo ulertu dautsogu! Luzaroago be pozik adi egongo gintzakiozan berari&raquo;.</p>
<p>Urten zan gero iruditokira <foreign>&laquo;Orfe&oacute;n Euskeria&raquo;, </foreign>ta abestu ebazan &laquo;Kaiku esnea&raquo; ta &laquo;Goizeko izarra&raquo; berak dakian lez.</p>
<p>Azkenez Larreta jaunak irakurri ebazan erderaz ta euskeraz batzarrean arturiko erabagiak, Diputazi&ntilde;oei, Ayuntamentuei, izparringiei ta Eleiza-agintariei egiten jakezan eskariak, ain gatz andiagaz eze, itzeikizun bati baizen atsegin andigaz egon gintzakiozan berari entzuten. Berandu zan bai&ntilde;a (ordu batak urrean), pozarren eta barru-barrutik barreka gengozan. Nor Larreta jauna lakorik areek lako eskariak alako gatzaz irakurteko?</p>
<p>Txalo andiak jo geuntsezan danai, ta an egon ziran guztiak zi&ntilde;ez goraltzen eben goizeko jaia.</p>
<p>Arratsaldean, iru ta erdietan eldu gi&ntilde;ean antzokira, eibartar mordo galanta lagun genduala, ta laster jesarri gi&ntilde;ean geure lekuetan, jaso eben estalgia, ta agertu zan Bilbaoko <foreign>&laquo;Sociedad Coral&raquo;; </foreign>abesau ebazan lau eusko abesti, guztiz ederto, ta txaloak joaz eragin geuntson barriro abestutzea lautarik bata.</p>
<p>Oneek alde egin ta irakurri ebezan euren lanak Etxegarai eta Agirre jaunek. Biok dira gorengoak idazten eta euskerea sakonetik jakiten, eta alan erakutsi eben. Zein gauza ederrak entzun genduzan Etxegarai jaunagandik! Eta, Agirre-tar Domeka jaun idazle entzute andiduna? Arratsalde guztian, ao batez, esaten eben antzokian egozanak, abade jaun onen itzeikizuna edertasun eredua izan zala. Batek esan eustan, ia ezin eitekezan euki euron eta goizekoen itzeikizunak, astiro ta nasai irakurteko ta ausnarrean artzeko; ta euskaldunenak erderaz ipi&ntilde;i, euskotar erdaldunak edo euskaldun motzak be jakin dagiezan irakaste ain ederrak.</p>
<p>Gero, &laquo;Doillorra&raquo; ikusi genduan. Mutillak! gauza itzela da gero antzezki au. Doillorkeriari edo zekenkeriai gorrotoa artzeko ez da besterik bear. Grilla gaizto au, ainbeste ta ainbeste gaiztakeriren iturria dana, ederto iruditu dau Elizondok; eta beragaz irakaskizuna emon entzuleei. Onetariko antzezkiak beti datoz ondo, jendeak ikasi dagian esku-zabalekoa izaten eta ez diruari gorputz eta arima josita.</p>
<p>Antzezlariak ikaratu ginduezan. Ez genduan uste izango euskeraz ain ederto antzezki bat iruditu leikeanik. Altzaga-tar Toribi jaunaren gurendea izan da atzokoa, bada bere ikasleak dira &laquo;Doillorra&raquo; iruditu ebenak. Neskatilla bi urteten dira, eta biak dira edozein erdaldun antzezlariren aldean jartekoak; amaika barre eragin euskun mirabe egiten ebanak bere gatz andiaz gauzak esateko. Gizonezkoak be ez gitxiago. Agure doillora egin ebanak ikaratuta itxi ginduzan, biotzeko mi&ntilde;agaz eriotza itzela iruditu ebanean; benetan izan zala esan eikean.</p>
<p>&laquo;Euskal-Esnalea&raquo;ren bidez atzoko eguna euskeraz bete-betea igaro genduan. Muta esker eurai. Sarriago etorri bear leukie. Ondo pozik artuko geunkez.</p>
<p><mentioned>1916-IV-3</mentioned></p>
        </body>
      </text>
      <text>
        <body>
<p><hi rend='Bold'>Umeentzako ipuintxuak</hi></p>
<p><hi rend='Bold'>Manta zarra</hi></p>
<p>Gudatea zan, eta baserri batean gudari talde aundi bat sartuta, eskatu eben gizon bat eurei bideak erakusteko. Alogereko beargin gixajo bat izentau eben. Otz aundia egoan, edurra zara-zara jausten zan, eta aize otza indartsu etorren. Agaitik gizon arek manta bat eskatu eban, bai&ntilde;a i&ntilde;ok ez eutson emoten.</p>
<p>Orraiti&ntilde;o agure bat errukitu jakon, eta aldean eukan mantazarra emon eutson; errementari txiro bat zan agure ori, erbestetik gudearen igesi etorria, ta lan eginda nekez bizi zana.</p>
<p>Beroni eskerrak eginda gero, joan zan bide-erakuslea gudariakaz.</p>
<p>Arratsaldea eldu zanean, zaldizko ofiziale gazte ta dotore bat galapan sartu zan baserrian; apaindo-apaindo jantzita egoan, paparrean eukan sari-gurutz eder bat. Guztiak ikaratu ziran itandu ebanean ofiziale arek ia nun zan agurea, bide-erakusleari manta zarra itxi eutsona.</p>
<p>Errementari zarrak pozezko deadar bat egin eban ofizialea ikusita.</p>
<p>&mdash;Ai ene Jainkoa, Endika neure semea da ba ta!</p>
<p>Auxe esanda, joan zan arin gazteagana, ta maitero estutu eban bere besoetan.</p>
<p>Urte batzuk lenago Endikak gudari joan bearra izan eban, eta ofiziale izatera eldu zan, mutil esaneko, beargin eta bildurbakoa zalako.</p>
<p>Gudari joan zan ezkero, ez eban izan aitaren barririk; errementari-maisua zan bere aita uri andi batean, eta berau itxi eban gudeak txiro ta lan barik, eta beste toki batera alde egin bear. Bere semeak bereala ezagutu eban aitaren manta zarra bide-erakuslearen sorbaldetan, eta beronegandik jakin eban bere aita baserri aretan bizi zala, apal-apalik bere lanagaz.</p>
<p>Aita-semeok alkarri laztanka pozez negar egiten eben, eta aurrean egozan guztiei be malkoak agertu jakezan. Endikak gau guztia aitagaz emon eban eguna zabaldu arte. Orduan agur egin eutson, diru kopuru gogor bat berari emonda, ta aurrerantzean be lagunduko eutsola aginduta.</p>
<p>Baserriko biztanleak igarri eben Jaunaren eskua ibilli zala jazokun aretan, eta alkarri esaten eutsoen:</p>
<p>&mdash;Agure ori, i&ntilde;oren erruki izan dalako, Jaungoikoak erruki izan dau, ta bere semeagaz batu dau, onek atara dauala bere bizikera larritik.</p>
<p>Beartsuari lagun</p>
<p>egiten badautsazu,</p>
<p>Jaunagandik ordai&ntilde;a</p>
<p>beti artuko dozu.</p>
<p>Orra or, B-tar P. adiskidea, lengoan emon zeustazan erdal ipui&ntilde;etarik bata euskeralduta.</p>
<p>Eredutzat ipinten dot emen. Zer deritxozue? Euskera ori mordoilloago ipi&ntilde;i, ulergarriago izan daiten? Esakerak laburrago ipi&ntilde;i, dagozan bai&ntilde;o ebagiago, umeak neke gitxi artu dagien aditzen?</p>
<p>Irakaskintzan adituak diranak edo arazo orreri zelanbait urreratuta dagozanak ondo egingo leukie zeozer esanaz.</p>
<p>B-tar P-k di&ntilde;o, ta egiz, ez daukogula euskeraz umeentzako irakurgairik, edozein erderatan ainbat eta ainbat idazti&ntilde;o dagozala egoki-egokiak, lau-lauak, errazak, umeentzako. Guraso batek bere umeei euskeraz irakurri erazo gura badautse, ez dauko zer ipi&ntilde;i euren eskuetan. Bardin ikastolan.</p>
<p>Auxe da lan bat askoren artean agudo egin bear doguna. Gai aunetzaz itz egin genduan lengoan B-tar P-k eta biok; berak ekarri eustazan neuk ikusteko erderazko ipuintxo labur-errazak, umeentzakoak; eta otu jat euretatik bata euskeraldu arduraz, ta ementxe argitaldu, ia beroni zer deritxoen irakaskintzaz arduratzen diranak.</p>
<p><mentioned>1916-V-24</mentioned></p>
        </body>
      </text>
      <text>
        <front>
          <head rend='Bold'>--><p>Zer deritxozue?</p><--</head>
        </front>
        <body>
<p>Gaur argitaltzen dogun Zumaiako idazkian Emengua-k di&ntilde;oana irakurrita, egia esateko ez dot egin purrustadarik maiko papel guztiak aidean jasota, ez dot ukabillaz maia jo, ez naz jagi ta gelan ibilli batera ta bestera ukabillak estututa erdaldunen aurka txakurrenak esaten, ez... zetako? Ori lako jazoerak edonun eta edonoz izaten dira emen gure Euskalerrian.</p>
<p>Okotzagaz paparra jota kokotea luze-luze dodala jarri naz geldi-geldi apur baten oldozketan, eta ara zer erabagi dodan: Ondo deritxot Emengua-k Diputazi&ntilde;o, Udal, Euskal-Esnalea, Batzoki ta edozetariko euskaldun guztiei egiten dautsen deiari; bai&ntilde;a orreek erantzungo daben arte itxaroten egon barik, asi gaitezan gaur-gaurtik auxe egiten:</p>
<p>Tranbi, tren, denda, ta alde guztietan euskeraz egin daigun.</p>
<p>Tira... alde guztietan ez. Zeuk bear-bearra dozunaren billa bazoaz idaztola edo ofizina batera, ta euskeraz egiten badozu, ez dautsue jaramonik egingo, ta zeuk galdu; norberak galtzeko tokian, azeri izan, eta erderaz itz egin, bear izan ezkero. Bai&ntilde;a ostantzean? Ekin geureari, ta gogait eragin!</p>
<p>Eta egiteko au ez daioegun eskatu baserritar gixajoei; au geuk egin bear dogu kaleetan bizi garanok, bibote erre bat ezpanganean darabilgunok, <hi rend='Italic'>txarolezko</hi> arkondarea janzten dogunok, eta erderaz itz egiten dakigunok... geuk arerio arei aurre emon bear dautsegu lenen.</p>
<p>Bar edo garardotegi batera sartu, ta otsei&ntilde;ak:</p>
<p><foreign> &mdash;&#191;Qu&eacute; desea el se&ntilde;or?</foreign></p>
<p><hi rend='Italic'>Pitxer bete garardao ekarrik</hi>.</p>
<p><foreign> &mdash;No comprendo el dialezto.</foreign></p>
<p>&mdash;<hi rend='Italic'>Ikasi ba, astoko, ikasi.</hi></p>
<p>Ta ikurka edo ki&ntilde;uka edo aitu erazo, ta ezin bada, alde egin, mustur-musturrera irribarre gozoa eginda. Tranbian:</p>
<p><foreign> &mdash;&#191;A d&oacute;nde?</foreign></p>
<p><hi rend='Italic'>&mdash;Onako tokira.</hi></p>
<p><foreign> &mdash;&#161;Que le digo que aonde!</foreign></p>
<p>&mdash;<hi rend='Italic'>Onako tokira!!!</hi></p>
<p>Orra or antzokira joan barik komedia polita ikusteko erea.</p>
<p>Dendetan be bardin, eta leku guztietan, norbere kalterik izan ez leikenetan, euskeraz dana erantzun, ta txibitea erabilli. Onetaraxe asten bagara euskaltzale guztiok, urte gitxi barru igarriko jako.</p>
<p>Zer deritxozue asmo oni?</p>
<p>Gaur bertan asi be gero, lagunak; ez biarko itxi.</p>
<p><mentioned>1916-VI-23</mentioned></p>
        </body>
      </text>
      <text>
        <front>
          <head rend='Bold'>--><p>Erderearen ordai&ntilde;a</p><--</head>
        </front>
        <body>
<p>&mdash;Zeregin asko daukozu, Kiriki&ntilde;o?</p>
<p>&mdash;Naikoa. Zer dala ta di&ntilde;ostazu ori ba?</p>
<p>&mdash;Gaurko &laquo;Egunekua&raquo;, Naparratiko izparrak, irakurri dot, eta ulertu be bai, bizkaitarra nazan arren; bai&ntilde;a bertako izpar bat orraiti guztiz argi jakin gura neuke, zerbait illuntxo gelditu jat eta. Zeugana nator orretarako, ta zeregin asko ez badozu...</p>
<p>&mdash;Esaizu ba, o gizon.</p>
<p>&mdash;Orra ba: Izpar orretan di&ntilde;o Iru&ntilde;a Goterkiko jaupariak alegi&ntilde;etan dabiltzala euren urteko neke-saria jaso dagioela jaristeko, ba oraingo sari ori ez dala naikoa bizi izateko.</p>
<p>&mdash;Bai ba. Asko dira urtean anei laurleko bai&ntilde;o gitxiago daukenak Laterriagandik, eta gaur egunean, nor bizi ain gitxigaz?</p>
<p>&mdash;Jaupari edo abade orreek dira <foreign>&laquo;parroco&raquo;</foreign>ak eta <foreign>&laquo;coadjutore&raquo;</foreign>ak, ezta?</p>
<p>&mdash;Bai, txaunburuak eta txaunburu lagunak. Eta eskatu dabe urte-saririk edo <foreign>&laquo;sueldo&raquo;</foreign>rik ez dadilla izan milla laurleko bai&ntilde;o gitxiagokoa, ta Laterriak sari guztiei egin oi dautsen autsikia edo <foreign>&laquo;descuento&raquo;</foreign>a ez dagioela egin abadeen sari argalai.</p>
<p>&mdash;Bai&ntilde;a izpar onen azkenean dago niri dart egin daustana. Ara, oneexek ebakuntxu biok, oneexek bizkaieraz esaistazuz, arren.</p>
<p>&mdash;Entzuizu ba:</p>
<p>&laquo;Erribera ta Iru&ntilde;a aldeko jaupariak dabiltz arazo onetan, euskaldunak ez dira bizi ba ain estu ta larri.</p>
<p>Euskaldun erriak naikoa polito laguntzen dautsie euren abadeei; bai&ntilde;a erdaldundu diranak gosez ilten uzten dautsie. Zer tximist-arraio ez dakar erdera orrek?&raquo;</p>
<p>&mdash;Ai ai! Orduan euskeraz itz egiten dan errietan abadeak obeto begiratuak dirala, ez dauzala goseak ilten, erriak maite dauzala; eta ostera, erderaz egiten dan errietan abadeak larri dabiltzala.</p>
<p>&mdash;Orixe! di&ntilde;o Izperkariak, eta arek ondo daki.</p>
<p>&mdash;Orduan, Kiriki&ntilde;o, nora begira dagoz erderea zabaltzen eta euskerea lurperatzen alegi&ntilde;ean dabiltzan abadeak? Bururik ba dabe? Ori egi&ntilde;az, Uzkurtzari ta Aberriari egiten dautsien kalteaz ga&ntilde;era, euren buruen kaltez dabiltz ba ta!</p>
<p>&mdash;Zuzen di&ntilde;ozu, itsukeri andiagorik ez dago. Ondo argi dagoana da gure euskalerrira &laquo;erdereak&raquo; ekarri dauzala &laquo;eleizarako oztasuna, biraoa, itz ziki&ntilde;a, ekandu loia&raquo;, ta beste ainbat gaitz, ba gaitz guzti orreek dauke &laquo;erderearen&raquo; ikurtz edo markea; eta alan be, abade asko gaitz-bidea dan &laquo;erdera&raquo; ori sartzeko su ta gar dabiltz.</p>
<p>Eta gero, bein &laquo;erdera&raquo; kutun ori jabe ta nagusi egin daitenean... bere adiskide abadeentzako &laquo;gosea&raquo; ta ikusi-ezi&ntilde;a.</p>
<p>&mdash;Jaungoikoak makilla barik joten dauala esaerea da.</p>
<p>&mdash;Ta egi andia. Igarriko ete dabe, Kiriki&ntilde;o, nozbait zetan</p>
<p>di&ntilde;arduen?</p>
<p>&mdash;Igarrita be asko ez dira ikaratuko, ta euren lan gaizto orreri utzi bez.</p>
<p>&mdash;Jaki&ntilde;en ganera gatxa egiten ete dabe ba?</p>
<p>&mdash;Antzak alan dira.</p>
<p><mentioned>1916-IX-6</mentioned></p>
        </body>
      </text>
      <text>
        <body>
<p><hi rend='Bold'>Aramaioko eleiztarrak</hi></p>
<p><hi rend='Bold'>Dagokionak ardurea artu bei</hi></p>
<p>Iru edo lau egun dala eldu jatan Aramaiotik idazki bat, bertako abertzale batek egi&ntilde;a, ta bertako Jel-Buru batzarrak bidaltzeko baimena emonda.</p>
<p>Idazki au osorik argitaltzeko ezbai egon naz, arrastadatxu garratz batzuk daukozalako, ta eurok ikusita batek bai&ntilde;o geiagok ortixek astea eukiko eban idazkigilleen aurka jarteko. Auxe tamala izango zan, egiaren eta zuzenaren jabe dana txartzat botatea, bere berotasunean bear dan bai&ntilde;o zeozer geiago esan daualako.</p>
<p>Orregaitik, azkenean erabagi dot, idazki orren guna edo barrua ementxe argitaltzea, garrazkeritxuak barik; eta bide batez, dei egitea emendik (dei au ezetako gauza bada) gure artean Kristoren artaldea zaintzeko egikizuna dabenai.</p>
<p>Ara: Deun Sebasten zi&ntilde;oparen bederatziurrena orain arte beti euskeraz egin da, igazko urtean be bai; eta aurten erderaz egin dala. Zegaitik au, aramaioarrak izanik igaz ai&ntilde;ako euskaldunak? Ba, ez da bestegaitik ango txaunburu edo parrokoa ezker dagoalako bertako abertzaleakaz, oneek di&ntilde;oenez; eta erea nundik arrapauko ibilli oi dala eurei min emoteko, ta ortixek, euskeratik ekiten dautso.</p>
<p>Eta ango abertzaleak idatzi dabe ona, ba dakiela txaunburuaren zer-esanik euki ezkero, Jaupalburu edo Artziprestiagana jo bear dabela, ta onen bidez, Gotzailleagana; bai&ntilde;a bide ori jakin arren, eurentzako alperrik dala, ez dabela asi be egin gura bertatik; &laquo;ez dago berak (Jaupalburuak) Gatzagako txadonan zer egin eban ikusi bai&ntilde;o txonitz batean...&raquo; Auxe di&ntilde;oe. Ez dakigu Gatzagako orrek egin ebana; bai&ntilde;a igarten da euskerearen arerioa dala, nazionalisten arerioa dalako.</p>
<p>Eta di&ntilde;oe, ona joten dabela ta emendik eskatzen dautsoela Gotzailleari, bear dan begiratasun guztiaz, alde artu daiala arazo artan, eta agindu daiala Aramaioko euskaldunei (erri guztia) euskeraz egin daioezala eleizan lati&ntilde;ez egin bear ez diran egikizunak, auxe dalako zuzentasuna ta beartasuna.</p>
<p>Orra or Aramaioko idazkiak di&ntilde;oana.</p>
<p>Dei egiten dautsegu Kristoren arditxuak zaintzeko bearkuna dabenai, Jaungoikoarren euskaldunei ez daioela egin euskeraz egin-ezaz egiten dautsien okerra.</p>
<p>Euki beie gogoan euskaldunak gaizkatzeko be gure Jaun ona il zala gurutzean eta bere odol eder-ederra jarion ebala.</p>
<p>Irakatsi beioe euskaldunei be Gorako bidea eurak dakien eta darabillen eta poz-pozik aitzen daben euskeraz, gurasoakandik etorri jakun elez.</p>
<p>Asian, Afrikan, Ozeanian, ludiko toki guzti-guztietan biztanleei euren elez edo berbetaz irakasten jake Kristoren Izparra, Doibatz edo Eleiza Deunaren asieratik, Jaungoikoak alantxe gura daualako. Kristoren Belduak (Apostoluak), Goteunaren arnasea artuta Apaltokitik urten ziranean edozein eletan itz egiteko eskerra edo gaia euken. Alatz edo milagro au, zetarako egin eban Jaunak, erri bakotxari bere elez Goizparra (Ebanjelioa) eroan egioen bai&ntilde;o?</p>
<p>Beraz, Jaungoikoak gura dau erri bakotxari bere elez emotea bere Barri: erri guztiei, euskaldunei be bai.</p>
<p>Euskaldunei euskeraz, eurek aitu leikien eraz, Jaunaren Barri emon gura ez dautsenak, ez dau ondo betetan bere egin-bearra.</p>
<p>Euskalerrian jazoten dana ikaragarria da. Lenago, antzi&ntilde;a, euskeraz irakasten eben abadeak Uzkurtza (Erleji&ntilde;o); orain, euretariko batzuk euskerea dauke &laquo;nazionalisten&raquo; gauzatzat, eta oneen arerioak badira politikan, euskereari ta nazionalistai kalte egitearren, erderaz ekiten dabe eleizan, Uzkurtza errian galduko dan ardura barik, itsututa dabiltzalako politikeaz.</p>
<p><mentioned>1917-1-23</mentioned></p>
        </body>
      </text>
      <text>
        <front>
          <head rend='Bold'>--><p>Itxasaldeko irakurleei</p><--</head>
        </front>
        <body>
<p>Gaur zuekana nator, zuek erraz egin al dozuen gauza baten eske. Ara:</p>
<p>Emengo Itxaso Agintari nagusiak <foreign>(comandante de Marina)</foreign> asmo bat dauko polita, ta berau da Bilbaoko ta enparau Bizkaiko Itxaso Agintaritzako etxeetan ipintea euskeraz ta erderaz idatzi esakun zarrak (errefranak), itxasoari dagokiozanak.</p>
<p>Aizea nundik datorren eta indartsu ala makal, odeiak zelakoak eta zeruaren zein aldetan agertzen diran, itxasoak zein margo darakusan, ugi&ntilde;ak edo olatuak zelan datozan, itxas-txorien ibillerak, eta beste gauza asko onelakoak; jakinbideak izaten dira atzean etorriko dan eguraldia igarteko, ta jakinbide oneek eukiten dabez esakun zar edo esaeretan sartuta, errazago ikastearren eta obeto gomutatzearren.</p>
<p>Ni ez naz itxasaldekoa mendikoa bai&ntilde;o, ta augaitik ez dakidaz esakun orreek; bestelan ementxe bat ipi&ntilde;iko neuskizue adibidetzat. Edozelan be, ulertu daustazuela ta nago. Emen Bilbaon lengo zarrak esaten eben: &laquo;Kirru-lai&ntilde;oak ikusi badaizuz zeruan goi-goi Pagatzarri aldetik, iru egun barru euria dozu&raquo;.</p>
<p>Oneexen antzeko esakunak dira ba esan gura dodazanak, bai&ntilde;a itxasoari ta itxasoko lan edo bearrari dagokiozanak.</p>
<p>Oreexek ipi&ntilde;i gura dauz ba emengo Itxaso Agintari nagusiak, euskeraz ta erderaz, itxastarrak sartu-urten-bear andia dauken Itxaso Agintaritzako etxeetan, orretara galdu ez daitezan eta zabaldu daitezan, esakun orreek ba guztizko onuratsuak dira itxastarrentzat, batez be arrantzaleentzat.</p>
<p>Olantxe ipinteko batu gura dauz esakunok, eta bere aldetik etorri jatan lengo egun baten abertzale zaldun ezagun bat; esan neutson neuk ez dakidazala, bai&ntilde;a Bizkaiko itxasaldean eurrez irakurten dan lez izparringi au ta abertzale ta euskaltzale zinto-zintzoak eurrez diran lez, neuk dei egingo neutsela ta uste nebala erantzungo euskuela, euskerearen eta itxastarren aldezko arazo onetan.</p>
<p>Beraz, gu abertzaleokana jo daben ezkero onetarako, bete daiogun guraria Itxaso Agintari orri; bestelan esango leuke zelakoak garan euskeraz-alde onelako gauza erraz baten ez laguntzeko.</p>
<p>Bialduko daustazuez ba esakunak, ugari izan bear dabenak Ondarroa, Lekeitio, Elantxobe ta Bermio lako erri, arrantzalea ain ugari danetan. Eurokaz barriketaldi batzuk egin ezkero, laster batu lei esakun txortea, onetariko esakunak ba bizi-bizirik eukiten dabez gogoan, naiz arrantzaleak naiz baserritarrak, eta biziago eskolabakoak edo eskola gitxidunak diranean.</p>
<p>Bialdu egizuez, ta txorta-txortaka berbialduko dautsoguz Itxaso Agintariari, bide batez esker ona erakutsirik berari gure euskereari ta gure erriari arazo onezaz egiten dautsen ariguriagaitik.</p>
<p>Gure irakurle guztiak be jakin daiezan, ementxe be argitalduko doguz, nundikoak diran adierazorik.</p>
<p>Nik or gorago Bizkaiko erriak bakarrik aitatu dodaz, bai&ntilde;a Gipuzkoako itxas-urietan daukoguzan irakurle jatorrak be bialdu leikiguez esakunak; baita itxasaldetarra izan ez arren i&ntilde;ok badaki orrelako esakunik, bialdu bei.</p>
<p>Nok daki? Bizkaiko Itxaso Agintariak egin dauana jakinda, izan leike Gipuzkoakoa be asmo orretan sartzea.</p>
<p>Ia ba, irakurleak, ortxe zarie ba. Eskier nago ez nozuela lotsatuta utziko.</p>
<p><mentioned>1917-II-17</mentioned></p>
        </body>
      </text>
      <text>
        <front>
          <head rend='Bold'>--><p>Itxas-esakun zarrak</p><--</head>
        </front>
        <body>
<p>Otsaillaren 17an deia egin genduan, eskaturik itxasaldeko irakurleei, billatu eiezala itxasoari jagokozan esakun zarrak; eta esaten genduan zetarako gura genduzan.</p>
<p>Orain arte bidaldu dauskuez: 15 esakun Lekeitiotik Valdes-Goikoetxea-tar Alexanderrek; bat Gatikatik Errizalek; eta 21 Ondarroatik Solabarrietak, eta onek ekarririko geienak Aramaiok be bai atzalben egokia eurei ipi&ntilde;irik.</p>
<p>Beste itxas-errietatik ez dogu ezer artu ondi&ntilde;o; uste dogu orraiti&ntilde;o batenbat ibilliko dala biltzen, eta pillotxua egin daianean igorriko dauskuzala.</p>
<p>Artu doguzanak argitalduko doguz ementxe, ta geroago bardin egingo da artuko doguzanakaz... artzen badoguz.</p>
<p>Eta eurok, erderalduta gero, bidalduko dautsoguz emengo Itxaso Agintariari, adierazorik berari alegi&ntilde;ak eginda orreexek zuzendu al izan doguzala.</p>
<p>Ona ba etorri jakuzan esakunok. Lenengo doaz Lekeitiotik bidalduak:</p>
<p>1. Atxak zuri dagozanian, eurija otzian.</p>
<p>2. Eguzkijak erruak, aixia kanpora. (Azkenengo itz oneek esan gura dabe atako aizea edo kanpaizea edo Norte-aizea).</p>
<p>3. Irategik lai&ntilde;ua, iparra. (Mendexa ta Lekeition dagoan Loibeko erreka bazterrari deritxo Irategi; iratza bat dago).</p>
<p>4. Traganarrua agiri bada, eurija asko, aizea kanpora.</p>
<p>5. Karraspioko olatu-ots andija, iparra seguru.</p>
<p>6. Izarrak ki&ntilde;uka, errekaixia.</p>
<p>7. Ipar paltsua, noroesteko olatua zorrotza, ta beko aldia aztun, ekatxa ganian.</p>
<p>8. Aixia otza, &laquo;palametrua&raquo; berutz, edurra parra-parra.</p>
<p>9. Txorijak goitik, ekatxa betik.</p>
<p>10. Itxaso bare, karramarrua azal, itxasuan bagia (itxaso eragi&ntilde;a).</p>
<p>11. Lai&ntilde;ua mendija joten, aixe bare (aize gitxi).</p>
<p>12. Zerua argi, terral luze, goitik aixia, kanpaixe antza.</p>
<p>13. Sarri bazoiaz Artzara (kale bat), ixangozu jake zar a zartzara.</p>
<p>14. Lumatxetan (kale bat) besigua, geure irolan besigua.</p>
<p>15. Txirrijak liorretik, gose sendua atzetik.</p>
<p>&laquo;Txirri&raquo; orreek ei dira itxasoko txori zurizkak, emen Bilbaoko ibaian ain ugari neguan ibilten diranen endakoak, bai&ntilde;a txikitxuagoak.</p>
<p>Gatikako &laquo;Errizalek&raquo; bidaldu dauan esakuna da: &laquo;Arballo-ganean lanbarra, txalupean bela bakarra&raquo;. Errizalek berak i&ntilde;oan arai&ntilde;egun itz-neurtuz, Arballo ori dala mendotz bat Matxaku (Matxitxako) ta Ma&ntilde;ua bitartean.</p>
<p>Esakun onek di&ntilde;oanez, Arballo orren ganean lanbarra agertzen danean laster dala galernea edo aize andia, ta txalupeari bela bat bakarrik ipi&ntilde;i bear jakola, alan gertuta egoteko aize bultzada bapatekoa datorrenerako; bestelan ba, itzuli eragin leio txalupeari.</p>
<p>Beraz lanbar edo lai&ntilde;o ori ikusi ezkero mendotz artan, arrantzaleak egin bear dabe txalupeari bela bakar bat itxi, ta arin etxera!, astirik galdu baga.</p>
<p>Bijar, Jainkoak gura badau, ta beste izpar eguneko biziren batek atzeratuten ez badauz, argitalduko doguz Ondarroatik bidaldu dauskuezanak.</p>
<p>Eta barriro dagioeguz eskerrak bidaltzailleei.</p>
<p><mentioned>1917-III-2</mentioned></p>
        </body>
      </text>
      <text>
        <front>
          <head rend='Bold'>--><p>Itxas-esakun zarrak</p><--</head>
        </front>
        <body>
<p>Gaur ipinten doguz, atzo agindu genduan lez, Ondarrutik bidaldu dauskuezanak. Lenengoz, Solabarrieta adiskideak 21 ekarri euskuzan; eta biaramonean Aramaio idazleak bidaldu euskuzan 19, bai&ntilde;a eurok dagoz Solabarrietaren 21etan. Orain, Aramaiok egin dauana da, berak bidalduriko esakunik geienai azalpentxu bat ezarri, obeto ulertu daitezan. Buaz aurrenengo 19 esakunok:</p>
<p>1. Matxakuk baldarra, jan-barra gogorra.</p>
<p>&laquo;Onen lenengo zatiak esan gura dau galerrena dakarrela, bai&ntilde;a beste zatiak darantzutso jateko egon egin bear dala&raquo; (Aramaioren oarra).</p>
<p>Baldarra da odei aundi baltza.</p>
<p>2. Otoiok kapelii, arrantzaliak bela.</p>
<p>&laquo;Esan gura dau Otoio mendiari odeiak oratzen dautsanean, txalupak etxeruntz abiatzen dirala&raquo; (Aramaioren oarra).</p>
<p>Solabarrietak ekarri eban esakun au onantxe: &laquo;Otoio kapelara, mari&ntilde;elak egin duela&raquo;.</p>
<p>3. Amon gurmii, kanpaixii.</p>
<p>Solabarrietak: &laquo;Arnon gurmia, atako aixia&raquo;.</p>
<p>&laquo;Gurmi&raquo; au da lauso sarratutxua, erderazko &laquo;bruma&raquo;.</p>
<p>4. Santa kurutz mendijan gurmii, eurije.</p>
<p>5. Mendesta? Laster egualdi txarra.</p>
<p>&laquo;Este edo ekaldeko aizeari di&ntilde;otsoe mendesta&raquo; (Aramaioren oarra).</p>
<p>Itz auxe, nire ustez, dator frantzeratik: <foreign>vent d'est.</foreign></p>
<p>6. Matxaku motz, iparra zorrotz.</p>
<p>Motz orregaz esan gura da, lauso artean nekez agiri dala Matxaku.</p>
<p>7. Baldan lai&ntilde;ua, iparra.</p>
<p>&laquo;Zumaia aldeko utsune bati deitzen dautsoe Balda&raquo; (Aramaioren oarra).</p>
<p>8. Izarrak ki&ntilde;ulari, ego-aixii.</p>
<p>9. Kulixkak kantari, eurijak nagusi.</p>
<p>Gautxori batzuk dira kulixkak, erderazko <foreign>&laquo;chorlitos&raquo;</foreign>.</p>
<p>10. Triketa-bete suroest, arta&ntilde;a-bete noroest.</p>
<p>&laquo;Au da, suroestetik aldatzen dala noroestera, ta len bai&ntilde;o aize gogorragoa ekarten dabela&raquo; (Aramaioren oarra).</p>
<p>Triketa da, entzun dodanez, bela edo oial txiki bat; artai&ntilde;a, arteko oiala, andienaren urrengokoa.</p>
<p>11. Muruetan la&ntilde;uu, nekatuko da orekarijen orpuu.</p>
<p>&laquo;Esan gura dau, Muruetako mendian jarten danean lai&ntilde;oa, aize zakarragaz laster txalupea orekan euki bearko dala, arraunari gogor tenka&raquo; (Aramaioren oarra).</p>
<p>Solabarrietak orpoa-ren ordez besoa di&ntilde;o.</p>
<p>12. Luzurieta argi, iparra nagusi.</p>
<p>Orio ondoko mendi bat da Luzurieta.</p>
<p>13. Terrala Mixo-n, mendebala pixo.</p>
<p>Onantxe emon eustan Solabarrietak, eta Aramaiok idazten dau: Terral de mixo, mendebala pixo. Eta oar auxe dagi: &laquo;Terrala, goixetan ibai eta errekak dagozan tokietan egoten dan aixia da&raquo;. &laquo;Mixo&raquo; ez dakigu ze arraio dan.</p>
<p>14. Artapeko zingirii loitu, itxasua geitu.</p>
<p>&laquo;Ondarroa ondoan dago zingirau , eta itxasoa bare egon arren, loitzen asten bada, ugi&ntilde;ak edo olatuak geroago andiagoak izaten dira&raquo; (Aramaioren oarra).</p>
<p>15. Egualdeko urrutiko so&ntilde;uu, ego-aixii ga&ntilde;iin.</p>
<p>16. Altos Hornos-ko argii, andik etorriko jaku aixii.</p>
<p>17. Sarkaldian burduntzi-odeia, mendebala ta eurija.</p>
<p>18. Eguzki zuri, aixe edo euri.</p>
<p>19. Brixak luze, atako aixe.</p>
<p>&laquo;Esan gura dau, barruko aldetik ataruntz egualdi onagaz brixak (aizeak uretan egiten dauzan erraiak) luzeak badagoz, atako aizea etorriko dala&raquo; (Aramaioren oarra).</p>
<p>Emeretzi orreen ganera, Solabarrietak emon euskuzan bi geiago; eurok, itxasalderako naiz mendirako bardi&ntilde;ak dira; guztiz politak, ara:</p>
<p>20. Edurrak juaten badira euriz, etorriko dira berriz.</p>
<p>21. Edurrak urtzen badira eguz, juango dira leguuz.</p>
<p>Beraz, euriak urtu badagiz edurrak laster dira atzera: ta egoi aizeak urtu badagiz, luzarorako doaz (leguuz edo leguaz).</p>
<p><mentioned>1917-III-3</mentioned></p>
        </body>
      </text>
      <text>
        <front>
          <head rend='Bold'>--><p>Izkillu ikaragarria</p><--</head>
        </front>
        <body>
<p>&laquo;Euskal-Esnalea&raquo;tik artuta atzo leku onetan argitaldu genduan irakurgaian Arbelaitzek di&ntilde;o izparringia dala ikaragarrizko izkillu bat, indar andia daualako, ta eskatzen dau alegindu gaitezala bat euskeraz sortzeko, bai&ntilde;a egunerokoa.</p>
<p>Irakurgai orren azken aldera itanduten dau ia zer di&ntilde;ogun euskeraz idazten dogunok.</p>
<p>Nik, lengo egun baten esan neban emen, nire ustez ondi&ntilde;o ez gagozala orretarako, i&ntilde;oz eguna elduko dan arren.</p>
<p>Orain, nire esanaren zegaitia azaldu bear dot.</p>
<p>Eguneroko izparringiak zotz asko daukoz, uste izaten dan bai&ntilde;o zotz geitxuago. Agiri-agirian dagozan zotzak dira: nok idatzi, nok irakurri, nok dirua emon irasteko.</p>
<p><hi rend='Italic'>Nok idatzi</hi>. Gaur ia idazle asko dagoz, egia da; ta guztien artean, ez ete litzakez idoroko ba sei, zazpi edo zortzi, eguneroko izparringi bat betetzeko lakoak? Baietz dirudi, bai&ntilde;a ez dakit. Izparringi geiena idatzi bear da bederatzi-amar ordutan; bizkor ibilli bear da. Atatiko izparrak, izpar orokarrak, ariz artu bear diranak, eta gaur egunean izparringian leku andia bete dabenak, iru ordutan (goitik jota) artu ta idatzi bear dira. Euskeraz lan au ondo egingo leukienak, idoroko litzakez, bai&ntilde;a nekez.</p>
<p><hi rend='Italic'>Nok irakurri</hi>. Arazo au gatxagoa da askozaz be. Euskeraz len bai&ntilde;o geiago irakurten da, ori ezin ukatu lei, bai&ntilde;a ondi&ntilde;o gitxi eguneroko izparringi bati eutsiteko. Onetarako bearko litzakez zazpi-zortzi milla, ta nun dagoz urrik emoteko be? Zenbat ete dira izparringi onetako gure euskerea irakurten dabenak? Bosteun bai?</p>
<p><hi rend='Italic'>Nok ipi&ntilde;i dirua</hi>. Irugarren zotz au ostera gatxagoa da beste biak bai&ntilde;o. Eguneroko izparringia irasteko millaka ogerleko asko bear da, ta nun bildu? nogana jo? Au, arazo latza da; Ormetsek di&ntilde;oala: &laquo;Gauza gatxagorik asi ta jarraitu bere egiten da&raquo;. Ta zer? Diru ori euskaldun euskaltzaleen artean, bakotxak onenbeste emonda, bildu bear, edo aberats andiren bati sakela ebagi bear; lenengoa guztiz nekeza, bigarrena nekezagoa.</p>
<p>Euskerazko izparringi egunorokoa irasteko, nire ustez labea ondi&ntilde;o oztxu dago; labea berotu daitenean, berari dagokion berotasuna jaretsi daitenean, orduan berez edo beintzat erraz agertuko dira idazleak, irakurleak eta dirudunak.</p>
<p>Guk orain, geure abartxuak erre ta erre, laba ori berotzen ekin bear dautsogu. Eguneroko onetan daukozue erre-leku bat, eta beste erre-leku asko asteroko edo amabosteroko euskal ingietan: &laquo;Jaungoiko-Zale&raquo;, &laquo;Euzko-Deya&raquo;, &laquo;Napartarra&raquo;, &laquo;Euskal-Esnalea&raquo;, &laquo;Irugarren Prantziskotarra&raquo;, eta abar.</p>
<p>Ekin ba labea berotzen gelditu baga, elduko gara ta.</p>
<p><mentioned>1917-1V-25</mentioned></p>
        </body>
      </text>
      <text>
        <front>
          <head rend='Bold'>--><p>Bizkai Diputazi&ntilde;oaren euskal ikastolan azterketak</p><--</head>
        </front>
        <body>
<p>Urtean-urtean lez, ikastaroa ille onetan amaitzen dan ezkero, atzo egin ziran azterketak Bilbaoko <foreign>&laquo;Instituto&raquo; </foreign>deritxon Ikastetxean, Bizkaiko Diputazi&ntilde;oak antxi&ntilde;atik daukon euskerazko ikastolan.</p>
<p>Maiko jarri ziran Altzaga-tar Jon eta Zubikarai-tar Perdi&ntilde;anda diputaduak, eta eurakaz irakaslari biak: Azkue-tar Berbiz abade jauna eta Bustintza-tar Ebaista.</p>
<p>Lenengokoz azterkau ebezan bigarren urtekoak, Bustintzagaz ikastaroa erabilli dabenak; ondo adierazo eben, bai neskak eta bai mutillak, euskerea Bilbaon ikasi leikela ikasteko guramena dauanak, ba euretatik geienak naikoa dakie edozei&ntilde;egaz itz egiten asteko; irakurri ta ulertu txirikillan lez egiten dabe, itz-duna dana baizen bizkor, bai&ntilde;a ez dagoz, jaki&ntilde;a, txikitatik euskalduna dan edozei&ntilde;ek ai&ntilde;a egiteko eran.</p>
<p>Bigarren aldiz Azkue jaunak azterkau ebazan bere ikasleak, eta aurten euskerea ikasten asirikoak izan arren, geieneak ia gertuta dagoz laster itz egiteko moduan. Lanik asko egin dau Azkue jaunak, itxura danez! Onei euren irakaslariak irakurten eutsen euskeraz liburu batetik, eta guztia ulertzen eben; batez be, euskal izti edo gramatikan i&ntilde;un diranak dakiez mutiko ta neskato koskor areek.</p>
<p>Azkenean Altzaga-tar Jonek itz batzuk zuzendu eutsezan ikasleei zorionak emonik eurei ta eskaturik beti erabilli dagiela euskerea, danon artean kendu daigun baserritarren ustea, au da, euskerea ez dabela egiten erri txikietakoak bai&ntilde;o; erakutsi bear dautsegula bilbotarrak eta beste urietako semeak be ba dabela itz egiten euskeraz, eta uste oker au kendu daigunean, eutsin ez eze zabaldu be egingo dogula alde guztietatik gure euskerea, bertako Euzkadiko elea benetan izaterai&ntilde;o.</p>
<p>Azterketa orretan gauza bat bakarrik izan da illuna, gogoa zelanbait mingostuta isten izan dauskuna bertaratu gi&ntilde;ean guztioi, eta bera da: ikasle gitxi ikustea.</p>
<p>Lenengo ikastarokoak amaika izan dira aurten, eta lenengokoak amazortzi inguru uste dogu bertan ikusi genduzala. Eta au ez da ezer Bilbao lako uri andi ta abertzalez beterik dagoanarentzat. Emengo gazteak erakutsi dabe bein bai&ntilde;o sarriago euren abertzaletasuna auteskundeetan ederto lan egi&ntilde;az; bai&ntilde;a arazo aretatik at, parkatu beiskue, ez dabe erakusten abertzaletasun andirik.</p>
<p>Eta euskotarrak ezetan be ez dau erakusten zintzoago bere abertzaletasuna euskerearen alde lan egiten bai&ntilde;o. Auxe, euskaltzaletasuna da bidea, abertzaletasuna benetakoa dala erakusteko. Euskerea maite ez dauan abertzalea... ez da abertzalea. Alantxe, biribil esanda.</p>
<p>Emen esaten doguzan gauza oneek ez dabez irakurriko, jaki&ntilde;a, gure abertzale erdaldunok, eta erderaz gogor egin bear jake urrengo ikastaroa eltzen danean, neguko illuntzeetan ordutxo bete emon dagien euren abendako ele garbi ta eder au ikasten, ortik zear ibilli barik barriketan, ardanzulorik ardanzulo bearbada.</p>
<p>Erderaz idatzi bai&ntilde;o gurago neuke edozer, bai&ntilde;a datorren udagoienerantz uste dot asi bear dodala orroaka ia orreek abertzale adibakook ipi&ntilde;i al doguzan gure gauzai begira, eta batez be geure gauzarik ederrenari begira, euzkera garbi oni, millaka ta millaka urteetan gure asaba zarren, gure abendearen pozak, negarrak eta ga&ntilde;erako bizikera guztia adierazo dauan ele maite oni begira.</p>
<p>Ezin leike ezetara be maitatu gure abendea bere ele euskerea maitatu barik.</p>
<p>Euskera bako euskalerria?... Zelako gauza barregarria!</p>
<p><mentioned>1917-V-21</mentioned></p>
        </body>
      </text>
      <text>
        <front>
          <head rend='Bold'>--><p>Umearen izena aitak, ez bestek</p><--</head>
        </front>
        <body>
<p>Lengo baten esan euskuen Ondarroatik i&ntilde;ok eskatzen dauanean bere umea euskal izenaz jarteko ugutz-liburuan, ango abadeak, ezetzik esan baga, aurrean jarten dauala espai&ntilde;eraz izena ta gero bartatz <foreign>(par&eacute;ntesis)</foreign> artean euskeraz. Izpar au emon euskunari eskatu geuntson ori ondo jakiteko egia dan ala ez. Bik erantzun dauskue Ondarroatik egia dala esanaz; emen daukoguz idazkiak.</p>
<p>Ba, orretara badagoz, ume oreek ez dauke euskal izenik; euren izena da lenengoa, erderaz idatzita dagoana. Ume orren gurasoak atzipen edo enga&ntilde;u biribillean aurkitzen dira, euskal izendun umeak daukezalakoan dagoz. Etzan obeto, etzan garbiagoa, guraso orrei esatea: &laquo;Ez dot euskal izenik ipi&ntilde;i gura&raquo;, baietz esan eta gero ez ipi&ntilde;i egin bai&ntilde;o?</p>
<p>Orain, ez dakigu zelan zuzendu leiken oker ori. Egi&ntilde;a egintzat, izango da or urrean.</p>
<p>Arazo onetan abade batzuk darabillen bidea ez da i&ntilde;ori gauza onik erakustekoa.</p>
<p>Aginduta dago Erromatik, lengo egunean izparringi onetan ondo argi azaldu zan lez, gurasoak gura badau, aurrean ipinteko euskeraz izena ta gero bartatz bitartean espai&ntilde;eraz (bestea zein dan adierazteko, liburua espai&ntilde;eraz dagoan ezkero). Gasteizko Eleiza Boletinean argitu zan agindu ori 1911ko Lotazilla 9an, eta geroago ainbat bidar aitatu dogu abertzaleak.</p>
<p>Abadeak burla egiten badautsoe agindu orri, eta aginduaz batera gurasoei, zer uste izango dabe gero guraso oneek egin bear dala beste agindu askogaz be? Ez leikioe burura etorri aginduak ez dirala bete bear norberari gogoak emon ezik? &laquo;Al daianak al daiana&raquo; dala aurrenengo legea, etxake, bearbada, bururatuko?</p>
<p>Txikitxoen artean ereiten dan okerra beti ernetan da, beti, ta landara mardoak sortzen dira, amari edo frutu ugari ta sendoak emonik.</p>
<p>&laquo;Eta orretariko gauzak geuri, txikiei, egiten dauskuez&raquo; entzuten da alde askotan. &laquo;Aberatsai balitz ez leuskioez egingo, areen umeei isil-isilik edozein izen ipi&ntilde;iko leuskioe&raquo;. &laquo;Ezagutzen doguz aberats edo andiki-umeak, Emma, Betty, Violet, eta abar izendunak; eta Miren, Luke, Edurne, ta abar izenak ipi&ntilde;i gura diralako, gogait eragiten dabilz; zegaitik alde ori, batzuei bai ta besteei ez?&raquo;</p>
<p>Euskal izenen arerio bidebakoak zarien abadeok: Ikusizue nora doazan zeuek joka darabilzuezan gogoak!</p>
<p>Zuek, zetan sartu bear dozue umearen izena zein izango dan arduretan? Umea, bere aitarena da; bere aitak dauko eskubidea, jatorri legetik, bere umeari izena ipinteko; berak, eta beste i&ntilde;ok ez. &laquo;Kepa&raquo; izena ipintea bada bere gogoa, zer dala ta sartu bear dau orretan Ondarroako abadeak ez bestek, umeari &laquo;Pedro&raquo; izena ezarririk, aitak gura ez dauala? Ondo dago, zuzen dago, izen bat ipi&ntilde;i gura, ta abadeak beste bat ipintea aren ostez?</p>
<p>Au burla geiegi dok ia.</p>
<p>Euskaldun abertzaleak: gogor zaindu egizue zeuen eskubidea umearen izena ezarteko, abadeari argi-argi esaiozue ipi&ntilde;i daiala euskal izena lenengo, eta urrengo (gura badau) erderazkoa marra bitartean; olantxe, ta gura ez badau, alde ume ta guzti; bere gain umea ugatzau barik gelditzea.</p>
<p><mentioned>1917-VI-26</mentioned></p>
        </body>
      </text>
      <text>
        <front>
          <head rend='Bold'>--><p>Egin bear dana</p><--</head>
        </front>
        <body>
<p>Aspalditxo da baserritar abertzale batek itandu eustana:</p>
<p>&mdash;Nik &laquo;Balase&raquo; izena dauan alabea dot; ointxe asi bear dau eskolara; ba dakit, edo beintzat alan entzun dot, irakasleak edo maistreak ez dautsola deituko izen orregaz, izen ori erderaz biurtuta &laquo;Blasa&raquo; bai&ntilde;o. Onetara, eskolako neskato-lagunak be Blasa deituko dautsoe, ta alperrik izango da Balase izena ipi&ntilde;ia. Ez al dago biderik maistra orreri eragiteko neskatoari deitu dagiola bere benetako izenaz?</p>
<p>Erantzun neutson neuk ez nekiala legez biderik dagoan ala ez maistreari eragiteko; ta neuk be itanduko neutsela beste batzuei, ia guztion artean jakiten genduan.</p>
<p>Batzuren batzukaz itz egin dot, eta orain arte ez dot gauza garbirik atara.</p>
<p>Eta neu noa emen agertzera arazo orretan egin leikena, neuk baneu Balase deritxon alaba bat egingo neukena, ara:</p>
<p>&mdash;Maistreak Blasa deituten badauna, ez eion bape erantzun, ormeari deitu baleutso lez. Orregaitik ezer esaten badauna edo agiraka egin, erantzun eion ik Balase daukonala izena, ta aitak esan daunala i&ntilde;ori ez erantzuteko Balase deitu ezik, eta asarrerik egin gura badau datorrela neugana; orixe erantzuion, eta ez ikaratu ezegaitik, ez erantzun bein be Balase deitu ezik. Entzun don, ene alabatxu orrek? Eta ori dala ta beste barik eskua ganean ipi&ntilde;iko baleuna, esaistan neuri, ta neuk belarri-aldeak berotuko jautsonadaz maistra orreri. Joan eskolara bape bildur barik, bertan beti izan esangi&ntilde;a ta adikorra, bear dan lotseaz eta eraz ibilli ta egon beti eskolan: bai&ntilde;a Blasa deituten badauna, ez erantzun!!</p>
<p>Nik auxe egingo neuke. I&ntilde;ok esango dau kirtenkeria dala ori, maistreari belarriak berotzea; bai&ntilde;a kirtenkeri andiagoa da ume bat jotea ezizen bati erantzun gura ez dautsolako.</p>
<p>Eta untze bategaz bestea atara al izan oi dan lez, kirtenkeri bategaz bestea kendu lei ederto.</p>
<p>Aitatu dodan baserritarrak gure izparringia artzen dau, ta beronen bidez or dauko berak niri egindako itanduaren erantzuna. Berari buruz-buru bai&ntilde;o gurago izan dot erantzuna emen emon, jazoera bardi&ntilde;ean aurkitu leitekezan beste askok be irakurri ta jakin daien.</p>
<p><mentioned>1917-VI-29</mentioned></p>
        </body>
      </text>
      <text>
        <front>
          <head rend='Bold'>--><p>Gernikako Jaupalburua</p><--</head>
        </front>
        <body>
<p>Jaupalburua, Arcipreste-a da gero, irakurleak, ez uste beste gauzarik.</p>
<p>Jaun orrek, gaurko Gernikako idazkian irakurri zeinkien lez, eta geuk egunokaz isilik egon garan arren jakin izan dogun lez, ume bat ez dau ugutzau gura, euskal izena ipi&ntilde;i daiola eskatzen dautsolako umearen aitak. Jaun orrek beste izen bat ipi&ntilde;i gura dautso berea ez dan gauzeari.</p>
<p>Eta umearen aitak, eskubidea daualako, umea etxera eroan dau, ta or dago umetxu ori bear-bearrekoa dan Ikurton edo <foreign>Sacramento</foreign>-a artu barik.</p>
<p>Nik ez dot ondo gomuta noiz izan zan, or azkenengo udagoian izan zala bakarrik gomuta dot, Ibarrangeluko abadeak be ez eban ugutzau gura izan ume bat euskal izenaz. Umearen aita ta beste batzuk (uste dot) joan ziran orduan Gasteizera Gotzain edo Obispoagana, ta onek erabagi eban eta alan idatzi eutson Ibarrangeluko abadeari ugutzateko umea bereala, ta ipinteko berari euskal izena, aitak gura izan ezkero, onetarako eskubidea ba eukola ta. Alantxe egin zan orduan.</p>
<p>Gernikako Jaupalburua, Ibarrangeluko abadearen nagusia da Eleizako maillatzan, eta beraz, ondo daki orduan zer jazo zan, ondo daki orduan Gasteizko Gotzai&ntilde;ak zer agindu eban; eta agindu ebanean eukiko eban bere zergaitia, ez eban egingo bere burukeriz.</p>
<p>Eta Gotzai&ntilde;ak aginduten dauana, Gotzai&ntilde;ak umeen gurasoei ezagutzen dautsen eskubidea, zelan ukatu lei Gernikako Jaupalburuak? Nori jaramon egingo dautsogu?</p>
<p>Eta nor da Gernikako Jaupalburua guzurrak dirala esateko lengo egunean izparringi onetan argitaldu genduzan agiriak Boletinetik artuta? Guzurrak areek? Ori be bai? Gero zeuri, nok si&ntilde;estuko dautsu ba?</p>
<p>Guzur kontu ori egia bada, jaun orrek ez dau erakusten formalidade andirik. Guzurra, 1911ko Abenduko 11n Gasteizko <foreign>&laquo;Bolet&iacute;n oficial Eclesi&aacute;stico&raquo;</foreign>tik arturiko agiri edo dokumento bat? Esan erraz egiten da, bai&ntilde;a argi ipi&ntilde;i bear da esaten dana: batez be Jaupalburu edo Arcipreste batek, ba ori lako jaunak asten bajakuz orretara, danok asi bear dogu &laquo;au guzurra da ta ori guzurra da&raquo; esaten, eta ondorenak batek ba daki zeintzuk izango diran.</p>
<p>Ain goi jarrita dagoan gizonaren ezpanetatik ori lako itzak entzutea, ikaragarria da gero. Nok zenbatu ortik sortu ta jaioko diran kalteak kristi&ntilde;au artean?</p>
<p>Or konponduko da jaun ori bere nagusiakaz, emen edo an.</p>
<p>Bitartean, euskaldunak, guk eskubidea daukogu geure umeei euskal izenak ipi&ntilde;i al izateko, eskubide argi-argia Enroman eta Gasteizen Doipuruak eta Gotzai&ntilde;ak ezagutu dauskuena ta bear dan bidetik iragarrita; beraz, eutsin geure eskubide oni gogor ta zintzo, eskatu euskal izena ezartea, ta gura ez badabe, alde ume ta guzti.</p>
<p>Ez laga eskubidea!</p>
<p><mentioned>1917-VII-3</mentioned></p>
        </body>
      </text>
      <text>
        <front>
          <head rend='Bold'>--><p>Ez artu bidebako bildurrik</p><--</head>
        </front>
        <body>
<p>Lengo egun baten izketa-aldi bat egin neban lekaide jakintsu bategaz, eta gure izketa-gaia, aldatuaz ta aldatuaz, jausi zan nozbait euskal izenetara, ta neuk itandu neutson ia zer eritxon euskal izenak dirala ta ez dirala guri egiten dauskuezanak Gernikako jaupalburuak eta bera lako beste banaka batzuk.</p>
<p>Irribarre egin eban, eta esan eustan:</p>
<p>&mdash;Orrelako gauzak ementxe Euzkadin bakarrik jazoten dira, beste i&ntilde;un ez.</p>
<p>Ara &mdash;jarraitu eban&mdash;, zuek abertzaleok asi zi&ntilde;ienean orain bederatziren bat urte euskal izenak ezarri al izateko eskubideen eske, arazo ori askozaz lendik erabagita egoan Erroman.</p>
<p>&mdash;Eta, zelan erabagita?, itandu neutson.</p>
<p>&mdash;Ara &mdash;erantzun eustan&mdash;, Italian erri askotan jazoten zan gurasoak bere umeei ipi&ntilde;i nai izatea Doibatz-arerioen abizenak izentzat, adibidez, umeari izentzat ipi&ntilde;i gura &laquo;Garibaldi&raquo; edo onakoren bat; jazo zan i&ntilde;un, abadeak izen ori ipi&ntilde;i gura ez izatea, eta orduan gurasoak ugutzau barik umea etxera eroatea. Auzi au erabagi bear zan arin umea egon ez zedin Ikurton edo Sakramentua artu barik; eta Erroman Doipuru edo Aita Santuak, edo bere izenean, Eleizoikun Batza Deunak <foreign>(Sagrada Congregaci&oacute;n de Ritos)</foreign> erabagi eban onantxe: UMEARI IPINI BEAR JAKOLA BERE AITAK AGINTZEN DAUAN IZENA. Eta Italian asko dozuz Garibaldi lako izenak dabezanak, eta ori gorabera kristau onak diranak.</p>
<p>Auxe esan eustan lekaide edo praille jakintsu arek. Itandu neutson ia Gernikan jazoten danagaz zer egin leiken umearen aitak, eta esan eustan aitak eskubidea dauala umea etxera eroateko abadeak ugutzau gura ez badau aitak agintzen dautson izenaz; eta aita onek gora jo bear dauala abadeak egiten dautson okerraren zuzentza eske; bitartean euki ume ori, ta ikusiko baleu ilteko zorian, berak ugutzau etxean.</p>
<p>Orain di&ntilde;ogu guk: Goikoak zuzentza-eskari ori alde batera utzita, lo isten badabe, zer? Ume orrek <foreign>&laquo;moro&raquo; </foreign>egon bear dau beti ala?</p>
<p>Beraz, umeari ipi&ntilde;i bear jako bere gurasoak gura dauan izena.</p>
<p>Ori ez daki Gernikako jaupalburuak? Bai, jakin ez!...</p>
<p>Zegaitik dabil ba orduan ugutzau gura ez ta gogait eragiten? Politikan abertzaleen aurkaria dalako, abertzaleen arerioa dalako. Orrexegaitik bakarrik.</p>
<p>Eta, eleizara eroan leiz, batez be Sakramentuak emoteko arazora, eleizatik atako eztabaidak?</p>
<p>Ez, ezin leiz eroan. Eleizan danok gara bardi&ntilde;ak, eleizan abadeak izan bear dau danentzako bardin: Gaztelarren umeei JUAN, frantzitarren umeei JEAN, italiarren umeei GIOVANNI ipinten jaken lez, zegaitik etxabe ipi&ntilde;iko JON euskaldunen umeei, aitak gura izan ezkero?</p>
<p>Gernikako jaupalburu orrek esan ei eban lengo baten eleizan: &laquo;Amaika egun bai&ntilde;o geiago umea ugutzau barik dauken gurasoak oben astun-astuna (pekatua) egiten dabela, ta gaiztokira (inpernura) joango dirala&raquo;.</p>
<p>Eta guri otuten jaku itandutea: &laquo;Eta amaika egun bai&ntilde;o geiago ume bat ugutzau barik daukon abadeak, zelako obena egiten dau? Bere bearkuna izanik umeari ugutz-Ikurtona (Sakramentua) ezartea eskatzen jakonean, politikako arazo txikerrakaitik ume koitauari Ikurton ori ukatzea, ez ete da ba oben astun-astunenetarikoa? Ori egiten dauanak, zabalik ete daukoz ba Donokiko bideak? Inpernua guretzat, abertzaleentzat bakarrik ete dauko ba gure Jaunak?</p>
<p>Euskaldunak, batez be abertzaleak, oraintxe euki bear dozue ondura andia zeuen atsoakaz.</p>
<p>Ba dakizue inpernua aitatu ezkero atso guztiak ikaratuta jarten dirala, ta asten dira etxean zarataka gizonai, abadeen aurka jarri garala ta onetariko kopletan. Ba dakit Gernika aldean matraka bat bai&ntilde;o geiago izan dala etxeetan orrexegaitik.</p>
<p>Eutsin atsooi!! Ze inpernu! Ez dago inpernurik norbere eskubidea, Erroman Aita Santuak berberak ezagutu dauskun eskubidea zaintzeagaitik. Ez artu bidebako bildurrik, eta eutsin gogor geure eskubide oni.</p>
<p>Ipi&ntilde;i euskotarrai euskal izena ardura barik!</p>
<p>Gernikako jaupalburuak, Iturraran-tar Joseba Domekak, eta bere antzeko beste banakaren batek ugutzau gura ez badabe umea, etxera beronegaz, ta gero urrengo maillara jo oker ori zuzentzeko.</p>
<p><mentioned>1917-VII-18</mentioned></p>
        </body>
      </text>
      <text>
        <front>
          <head rend='Bold'>--><p>Sasi euskotarrak? <foreign>Sasi vascos</foreign></p><--</head>
        </front>
        <body>
<p>&mdash;Kaixo Kiriki&ntilde;o, zelan bizi gara edo...</p>
<p>&mdash;Ba gabilz... eta zeu, Jospandon aspaldikoa, bizi zara orraiti...</p>
<p>&mdash;Gu, bei&ntilde;olako filosofoak esaten eban lez, il arte bizi.</p>
<p>&mdash;Orixe da zintzo jokatzea. Eta, iru urte ta erdi onetan</p>
<p>emendik agertu ez ta, zek ekarri zaitu ba gaur?</p>
<p>&mdash;Zeugaz barriketa-aldi bat egitearren etorri naz ba.</p>
<p>Asko poztuten naz. Ez dakizu zu lakoakaz itz egitea zein atsegin izaten jatan. Asi zaitez ba.</p>
<p>&mdash;Lengo egunean irakurri neban zure eguneroko arloa, ta bertan ikusi neban Unamuno edo orrek ondi&ntilde;o be gorrotoa dautsola gure eskereari, ezin dau eroan ba euskereak aurrera-biderantz oinkada bat egiterik.</p>
<p>&mdash;Bai Jospandon, ori ta bere antzeko asko dagoz, aitu ezin leikezan gizonak. Gure gauza guztiak, bai&ntilde;a batez be euskereak amorrurik andienean ipinten ditu.</p>
<p>&mdash;Ori, zegaitik ete da ba?</p>
<p>&mdash;Nik ez dakit; bai&ntilde;a olantxe jazoten da. Unamunok ezin dau entzun ez eroan euskerea landu ta idatzi ta irakurri ta erabilten dala geroago geiago euskaldunen artean. Bera lako beste batzuk suak artuta lez jarten dira emiren baten, esaterako, pregoia euskeraz egiten dala ikusiaz. Denda ate-buru baten euskerazko idazkun bat ikusi badaie, begietatik txinpartak dariola jarten dira. Abade batek euskal errii baten bertako elez txonitza egin badai, laster dira mar-mar, eta berari nundik eldu badauke ez dautsoe baketan utziko erderaz eragin arte. Ikaratu zaitez, Jospandon! neuk ikusia da gero, ez i&ntilde;ok niri esana, eskeko batek euskeraz eskatu ta erantzun dautsoe: <foreign>&laquo;Que te den los que hablan tu lengua&raquo;. </foreign>Ementxe Bilbaon, erdi-erdiko kale baten dagoan denda aurrean jazoa: Lagun bi izketan, batak di&ntilde;otso besteari: <foreign>&laquo;Aguarda, que voy a entrar aqu&iacute; a comprar tal cosa&raquo;, </foreign>eta besteak orduan: <foreign>&laquo;No entres ah&iacute;, porra, que hablan siempre vascuence&raquo;, </foreign>eta lenengoak au entzunik ba di&ntilde;o: <foreign>&laquo;Entonces nada y que se amuelen&raquo;. </foreign>Euskaldun batek bere umeari izena ipi&ntilde;i gura dautsola euskeraz, gauza bide-bidezkoa! ba, or dozuz orrexegaitik amorru baten jarten diranak, batzuk ez ipi&ntilde;i gurarik izen ori eta besteak ari txaloak jorik, eurai ardura baleutse lez i&ntilde;oren izenagaitik!, eurenaz ta i&ntilde;orenaz agindu gura, arraiek...</p>
<p>&mdash;Itz baten, Kiriki&ntilde;o, or ikusten dana da gorroto neurribakoa gure euskerearen kaltez. Eurek egin gura ez badabe ez daiela egin, bai&ntilde;a i&ntilde;ok egin gura badau, eurei zer ardura izan bear jake?</p>
<p>&mdash;Orixe daukozu ba!</p>
<p>&mdash;Eta di&ntilde;oenez, euskaldun abizendunak ei dira okerrenak.</p>
<p>-Okerrenak ez badira be, bai beintzat okerrenak bestekoak.</p>
<p>&mdash;Orixe da gauza bat nik ezetara be aitu ezin dodana. Euskaldun abizen ederra euki ta euskereari olako gorrotoa izan?</p>
<p>&mdash;Guzurra dirudi bai.</p>
<p>&mdash;Nik uste dot, orreek ez dirala benetako euskotarrak.</p>
<p>&mdash;Zer esan gura dozu, Jospandon?</p>
<p>&mdash;Erdaldunak esaten daben lez, orreek dirala <foreign>&laquo;vascos de extranjis&raquo;, </foreign>edo guk geure ele polit onetan esango geuken lez: &laquo;sasieuskotarrak&raquo; eta Bilbaoko erderaz: <foreign>&laquo;sasi-vascos&raquo;.</foreign></p>
<p>&mdash;Zuri otuko etxatzunik, Jospandon!...</p>
<p>&mdash;Orrek ez dauke euskotarra euren abizena bai&ntilde;o. Odola ez, ezin leiteke izan, bestelan, odol piska-piska bat baleukie, ez ete leuskioe ba tirekada bat egingo, txikia izanda be?</p>
<p>&mdash;Bai, jaki&ntilde;a da, alan esaten dauskue beintzat jakintsuak, gizakumeak bere asabetara joten dauala bere zaletasun eta bere izakeretan, eta ori egia bada, orreek ez daukie euskaldun zarren antzik i&ntilde;undik be.</p>
<p>&mdash;Zelan eukiko dabe ba antzik, Kiriki&ntilde;o gixajo orrek, gure asabak euskeraz itz egiten izan dabela i&ntilde;ok ez badaki zenbat aldi edo denpora dan, jakintsuak di&ntilde;oela gure ele au dala Europan danik zarrena, eta ori olan izanik kontuizu zenbat eta zenbat belaun edo mailla daukoguzan geure ganean asaba euskaldunetan, eta maillatza luze-luze zar-zar orrek utzi bear odolean zaletasun piskat euskerarako, ta zaletasun au zelanbait lausotzen bada be, gorrotoa bein be ezin lei agertu eunkada ta eunkada euskaldun gizaldiak bere odolean daroazanaren biotzean?</p>
<p>&mdash;Alantxe dirudi.</p>
<p>&mdash;Ez dago emen irudirik, izatea bai&ntilde;o. &laquo;Sasi-euskotarrak&raquo; edo emengo erderazko <foreign>&laquo;sasi-vascos&raquo;</foreign>, ta ez besterik.</p>
<p><mentioned>1917-VII-22</mentioned></p>
        </body>
      </text>
      <text>
        <front>
          <head rend='Bold'>--><p>Erratzik onena</p><--</head>
        </front>
        <body>
<p>Katuari buztana</p>
<p>zapaldu eiozu...</p>
<p>astin-astin jarririk</p>
<p>purrust! egingutsu.</p>
<p>Arri bategaz joizu</p>
<p>buruan txakurra...</p>
<p>Or joak larri-larri</p>
<p>alarauz etxera!</p>
<p>Adakiaz astoa</p>
<p>neurtu bizkarretik...</p>
<p>arrantza baten doa</p>
<p>belarriak zutik.</p>
<p>Ugao (Miravalles)-ko</p>
<p>alkate dana be,</p>
<p>euskeraz egin ezkero</p>
<p>jarten da astindute.</p>
<p>Purrustadea jaurtin</p>
<p>euskun lengunean,</p>
<p>berari ez esateko</p>
<p>ezer gure elean.</p>
<p>Alkate ori ei zan</p>
<p>Burgostik etorri</p>
<p>ta gure euskal errian</p>
<p>aginduten jarri.</p>
<p>Beti motzai euskeraz</p>
<p>egingo bageuntso</p>
<p>amurratuta geunkez</p>
<p>beti erabilliko.</p>
<p>Ta ekin eta ekin,</p>
<p>eleaz bakarrik,</p>
<p>bialduko gendukez</p>
<p>guztiok emendik.</p>
<p>Astoai adakia</p>
<p>txakurrai arria,</p>
<p>eta belarrimotzai</p>
<p>euskera garbia.</p>
<p>Euzkadi garbitzeko</p>
<p>ez dago erratzik</p>
<p>gure euskerea bai&ntilde;o</p>
<p>erratz obagorik.</p>
<p>Erratz au geure eskuan</p>
<p>daukogu, ta beraz,</p>
<p>lotsa puskat badogu</p>
<p>egin daigun euskeraz.</p>
<p>Ai zenbat ai&ntilde;eketa</p>
<p>Ebrorantz orduan!</p>
<p>Zein pozik gu, jarririk</p>
<p>bidien onduan!</p>
<p>Orduan eingo geunke</p>
<p>didar biotzeti:</p>
<p>Gora gure euskerea!</p>
<p>ta Gora Euzkadi!</p>
<p><mentioned>1917-IX-1</mentioned></p>
        </body>
      </text>
      <text>
        <front>
          <head rend='Bold'>--><p>Euskeraz ala erderaz irakurten errazago euskaldunentzat?</p><--</head>
        </front>
        <body>
<p>Txikitatik asi ta geiago, nagusi egin arte, beti erderaz irakurri ta ikasi dauan euskalduna, erdalduna geiago izaten da euskalduna bai&ntilde;o. Bere gogoan sortzen jakozan oldozkun edo pentsamentuak erderaz iruditzen dauz bere barrurako, bere buruagaz erderaz itz egiten dau, baita bere ideko guztiakaz be. Onetarikoentzat, jaki&ntilde;a!, errazago da erderaz irakurtea. Oneexek be, orraitik, euskerea galdu ez badabe, ta zaletasun pixkategaz asten badira euskeraz irakurten, aldi gitxian barru egingo dabe zeregin ori erderaz baizen erraz. Sarritan ikusi doguna da auxe.</p>
<p>Ostantzeko euskaldunentzat, adiralbenik edo estudiorik egin ez dabenentzat, eta beti euskeraz diarduenentzat, errazagoa da euskeraz irakurtea... eurak uste izan ez arren. Auxe da gauza arrigarria: onetariko batzuk uste izaten dabe erderaz irakurri ta ulertuten dabela, ta geien-geienetan len baizen uts geratuten dira. Irakurri eragiozue onei erderaz apur baten, eta bereala itandu zer esan gura dauan itz onek edo orrek edo arek, eta ikusiko dozuez larri zer erantzun ez dakiela. Eta ostera, notin zindo ta tolesbakoak badira eretxikeri ta andipuzkeririk ez daukenak, irakurri eragiozue euskeraz, ta agiriko da zein ederto ulertuten daben. Bai ba, euren ele edo berbetan da ta! Eretxiak eta andiputzak badira, orduan ez ezer itandu, eurenai eutsitearren guzurra dariola ibilliko jatzuez ta.</p>
<p>Edonungo noti&ntilde;ak obeto ulertuten dabe euren elez erbesteko elez bai&ntilde;o, ezer esaten jakenean itzez naiz idatziz. Egi au ukatuten dauana... lau ankadun belarri-luze bategaz buztartu, ta bialdu solora, Lugintza edo <foreign>Agricultura</foreign>k irabazi daian.</p>
<p>Zuk, U-tar J. K. adiskide orrek zeure idazki buruan ipinten dozun itanduagaz zer-ikusirik ez dauko lugin gazbako orrek di&ntilde;oanak: &laquo;Euskerea ez doa i&ntilde;ora be&raquo;.</p>
<p>Ori esaten dabenai egin bear litzakioe, al balitz, erderea irakatsi ta Extremadurara edo bialdu, ia zer egingo leukean bere erdera ta guzti. Laster litzake atzera emen goseak illik.</p>
<p>Esango balebe: &laquo;Ondo dator erderaz be jakitea&raquo;, baietz esango geunskioe ta isilduko gintzakez; bai&ntilde;a &laquo;Euskerea, zetako da?&raquo; esatea, euskaldunak bere burua ukatzea da, erdaldunen buztarripean bera sartzea, gizonak egin leiken oillokeririk andiena da.</p>
<p>Ori esaten daben euskaldunai, geuk al dogun guztia ukatu bear geunskioe, ez adiskidetzat ez laguntzat artu ezetan be. I&ntilde;oz geure eskuan badaukogu mesede bat egiteko erea, ta mesede au artzeko bajatorku orrelako euskaldun abenda-saltzaille zikin bat eta belarrimotz bat, onexeri, belarrimotzari egin mesedea besteari bai&ntilde;o lenago.</p>
<p>Doillorari ez lekurik emon.</p>
<p><mentioned>1917-XII-7</mentioned></p>
        </body>
      </text>
      <text>
        <front>
          <head rend='Bold'>--><p>Jakiteko... ikasi</p><--</head>
        </front>
        <body>
<p>Gizonen artean i&ntilde;or ez dago ikasi barik ezer dakianik. Zetara datozan filosofokeri oneek?</p>
<p>Orra ba, adi egon:</p>
<p>Atzo eldu jatan gizon bat, emen Bilbaoko izparringi bat eskuetan ebala, ta esan eustan:</p>
<p>&mdash;Gauza bat itandu bear dautsut, zeure baimenaz.</p>
<p>&mdash;Ia zer dan ba.</p>
<p>Ta izparringian egoan euskeraz jaki azalketa edo menu, arai&ntilde;egun giputz-arabar-bizkaitar diputaduak alkarregaz euki eben bazkariarena, ta azalketa aretan egoan auxe: &laquo;Izoki&ntilde;a Chambord baziaz&raquo;.</p>
<p>&mdash;Au, zer da? Nik ez dot aituten, neu euskalduna izanik. Izoki&ntilde;a, ta orren antzeko beste itz batzuk, emen dagozanak, nok jakin zertzuk diran? Euskalduna izan ta ezin aitu, gauza barregarria da. Zuk ba dakizu zertzuk diran?</p>
<p>&mdash;Bai, ba dakit. Izoki&ntilde;a, erderaz <hi rend='Italic'><foreign>salm&oacute;n</foreign></hi> deitzen daben arrai&ntilde;a da, ta itz ori erabilten ei dabe eurrez Bidaso ibarretako biztanle guztiak.</p>
<p>&mdash;Eta Bizkaian, zelan?</p>
<p>&mdash;Bizkaian ezelan bez, emen ez dagoalako orretariko arrai&ntilde;ik.</p>
<p>&mdash;Orduan zelan jakin dozu ba?</p>
<p>&mdash;Ikasi dodalako. Len ez nekian nik ori; bein irakurri neban, eta ez nintzan asarratu ez nekialako, bai zera!, alegindu nintzan jakiteko, ta jakin neban; eta ordutik ona darabilt neuk be, zein da neure bizi guztian jakin baneu lez.</p>
<p>Atzo niri itanduka etorri zana, uste dot apur bat asarre egoala, erakusten ez eban arren, jaki azalketa aretan aurkitu ebazalako itz ezezagunak.</p>
<p>Askori jazoten jake orixe. I&ntilde;oz jarten jake begien aurrean euskerazko idazki bat; adiskideren batek di&ntilde;otse: &laquo;Emen zer di&ntilde;o?&raquo;; ta aurkitzen dira autortu bearrean ez dakiela, ta onexek lotsatzen ditu. Bai ba, euskalduna izan txikitatik geiago, ta euskeraz zerbait esan eurei ta ezin aitu... suak artzen ditu.</p>
<p>Bai&ntilde;a ez dago ziorik orretarako. Ez gu bakarrik, espai&ntilde;eraz txikitatik geiago itz egiten dabenak be, alantxe ibilten dira sarritan; itz asko erderazkoak ez dabez ezagutzen, eta orduan, iztegira joten dabe euren billa, edo norbaiti itanduten dautsoe; asarratu bein bez. Gure euskaldunek ez. Itz bat edo aurkitu badagie ezezaguna, ez dira joaten iztegira, edo ez dira i&ntilde;ogana joaten itanduka, ez, asarratu egiten dira, ta arro-arro esaten dabe: &laquo;Zelako euskerea da gero au? Neuk aituten ez dodazan itzak?&raquo; Eta orrexegaz asmoa artzen dabe ez geiago euskerarik irakurteko.</p>
<p>Arrokeria da ori, arrokeri tentela. I&ntilde;or ez dago ele bateko itz guztiak dakizanik; gizona, ele edo izkeretan naiz beste edozein jakinbidetan, beti dago zeozer ikasteko. Ementxe, geure euskeran jazoten da bestetara, emen eurrez daukoguz gizonak euskera guztia zeatz dakienak, ezer ikasi bear ez dabenak.</p>
<p>Onetariko euskaldunei jaki azalketa baten, erderaz ipi&ntilde;iko neuskioe, adibidez: <foreign>&laquo;Alcaparrones&raquo; </foreign>eta <foreign>&laquo;Bocas de la Isla&raquo;</foreign>.</p>
<p>Edozer jokatuko neuke ezetz ulertu &laquo;izoki&ntilde;a&raquo; bai&ntilde;o geiago, ta edozer jokatuko neuke ezetz asarratu eurok ulertu ezagaitik. Laster asiko litzakez oni itandu ari itandu, edo iztegira jo jakitearren, eta bein jakin ezkero, poz-pozik eta nasai geratuko litzakez, agin artean esanik:</p>
<p>&mdash;Beraz, <hi rend='Italic'><foreign>alcaparrones</foreign></hi> zera dok, ederto; eta <hi rend='Italic'><foreign>bocas de la isla</foreign></hi> ostera beste zera da, guztiz ederto, pozago nago!, orain beste baterako ba dakit.</p>
<p>Ba, orixe ez dabe egiten euskeraz. Etxeko elearentzat beti otso, erbestekoentzat beti uso.</p>
<p>Gizontxuak, jakiteko ikasi, ta ikasteko adi egon, eta gogo ona euki, zantar txotxoloak izan barik, eta atzo etorri jatan gizona lez egin: norbaiti itandu norberak jakin ezik.</p>
<p>Olantxe jakingo dozue, bestelan beti asto; jakinda i&ntilde;or ez dator ludira ta.</p>
<p><mentioned>1918-III-23</mentioned></p>
        </body>
      </text>
      <text>
        <front>
          <head rend='Bold'>--><p>Aurrerantz euskerea</p><--</head>
        </front>
        <body>
<p>Arai&ntilde;egun, Donostin, <foreign>&laquo;Novedades&raquo; </foreign>deitzen dan aretoan itzaldi bat egin dau Urreta-tar Mikel gipuzkoar diputadu jaunak, euskeraz.</p>
<p>Itzaldi onen gaia izan da: &laquo;Edesti-aurrea. Leize-zuloak&raquo;.</p>
<p>Oste andia bildu zan itzaldia entzutera, ta adi-adi egon jakozan Urreta jaunari, ta amaieran jo eutsoezan txaloakaz erakutsi eben euren poz-atsegi&ntilde;a.</p>
<p>Urreta jaunaren itzaldi au orkada edo pausu bat da, gure euskera onek aurrerantz egin dauana.</p>
<p>Lenago, orain ogetabost-ogetamar urte, euskeraz gauza gitxi idazten zan eta gitxiago irakurri, ta idazten zana be ekar edo sentzillotxua. Orduantxe asi zan euskerea azalera urten nairik.</p>
<p>Ori ikusirik, Unamunok eta bera lako filosofo ustel ganorabako batzuk esaten euskuen: &laquo;Euskerea ez da gauza, baserritar eta arrantzale eskolabakoak darabillezan oldozkun apurtxuak azaltzeko bai&ntilde;o, ta ortik gora geien-geien izneurtu negartiren batzuk eta ipuin me batzuk idazteko bai&ntilde;o ez; oldozkun jakintsutarrak, oldozkun gogotarrak, ezin leiz azaldu euskereaz, lagaizue!&raquo;</p>
<p>Unamunok eta beste filosofo ustelok esan bear ebena zan: &laquo;Geuk ezin dogu euskeraz oldozkun asko azaldu, euskerea erabilten ez dakigulako&raquo;. Orixe izango zan gizon zindo ta burudunen esakuna.</p>
<p>Eta guk, filosofoak ez garanok, erantzuten geuntsen: &laquo;Geuk be ezin doguz oldozkun orreek euskeraz azaldu, bai&ntilde;a ori ez da euskerearen errua, geure errua da, geuk ez dakigulako naikoa orretarako; au gorabera, guk ez dogu lagako geure-geurea dan abenda ele au, ta landu egingo dogu sendo, ta i&ntilde;oz, azaldu al izango dira euskeraz beste edozein eletan azaldu leikezan oldozkun guztiak, eskier gagoz&raquo;.</p>
<p>Eta abertzaletasunak, beragaz batera zabaldu eban euskaltzaletasuna, ta euskerea agertu zan batzarretan, antzokietan, izparringietan, erri-etxeetan, burdin-bideetan, eta abar.</p>
<p>Len azaltzen ez ebazan oldozkun asko ta asko azaltzen dauz aspaldion euskereak, asko landu da, askok idazten dau gaur ta askok irakurten dau.</p>
<p>Ba doa gorantz bere bidean. Ondi&ntilde;o, bai ba, bide asko dauko ibilteko; bai&ntilde;a ibilliko dauz.</p>
<p>Bide orretan orkada edo pausu bat egin dau ointxe Urreta jaunaren itzaldiaz. Ointxe lenengoz euskeraz azaldu dira Lutazalizti <foreign>(Geolog&iacute;a)</foreign> eta Leintzakizti <foreign>(Paleontolog&iacute;a)</foreign> jakintzetako gaiak, eta ez gela zulo baten, bost edo sei jakintsurentzat, ez, erri-gela edo areto aundi baten, berau noti&ntilde;ez beterik dagoala, ta noti&ntilde;ok atsegi&ntilde;ez entzun dabezala jakingai orreek.</p>
<p>Orain ogetabost urte au egingo zala esan baleuskue, zelako barre-destai&ntilde;ak egingo ebezan Unamunok eta bere sokakoak! Geuk be nekez si&ntilde;estuko genduan.</p>
<p>Beste ogetabost urtean, norai&ntilde;o igongo da gure euskerea? Eta beste berrogeta amar urtean?</p>
<p>Ordurako, Unamunoren buruak arrapau al izan dauzan oldozkuntxu guztiak txirikilan azalduko dauz euskereak, baita euron erderatxu orretan esan leikezan oldozkun guztiak be.</p>
<p>Filosofo usteloi jaramon barik, ekin, gizonak, euskerea lantzen bakotxak al dauan aldetik, eta batez be erabilli. Onetantxe dago bidea, erabiltean. Eleakaz jazoten da, geiago erabilliaz sendoago ta erosoagoak egiten dira.</p>
<p>Lan onuratsu onetan gogor di&ntilde;arduelako artu beie geure zorion agurra &laquo;Euskal Esnalea&raquo;k eta Urreta-tar Mikel jaunak.</p>
<p><mentioned>1918-IV-9</mentioned></p>
        </body>
      </text>
      <text>
        <front>
          <head rend='Bold'>--><p>Esakun zarrak</p><--</head>
        </front>
        <body>
<p>Oraintsu, etxe barri baten jaunak, bertako eskaratzean edo idazkunak ipinteko asmoz, eskatu eutson Mourlane-Mitxelena idazle entzutedunari zuzendu egiozala euskerazko esakun zar egoki batzuk, eta onek, urrengo ipinten dogun txortea bildu dau.</p>
<p>Eurotarik batzuk, ezagunak eta gaur bertan be guztiz oituak dira Bizkaiko euskaldunen artean; beste batzuk barri egiten jakuz guri bizkaitarroi beintzat. Eta danak dira bata bai&ntilde;o bestea politagoak.</p>
<p>Mourlaneri ikusi geuntsozan eurok, eta eskatu be bai, ementxe egun baten argitaltzeko, ta poz-pozik emon euskuzan. Anei esker, adiskide.</p>
<p>Orra esakunok:</p>
<p><mentioned> &laquo;Haz nezak egunko aragiaz, atzoko ogiaz, eta jazko arnoaz, eta atxeterrak bihoaz&raquo; (Arnauld Oihenart).</mentioned></p>
<p>Gure euskeraz: Azi naik gaurko okeleaz, atzoko ogiaz, ta igazko ardaoaz, ta osalariak buaz.</p>
<p><mentioned> &laquo;Begi batez aski saltunak, ehun eztitu sobera erostunak&raquo; (Abb&eacute; Intxauspe).</mentioned></p>
<p>Au polita da. Saltzen dagoanak begi bategaz naikoa da, ta erosi bear dauanak eun eukita be, geiegirik edo sobrarik ez.</p>
<p><mentioned> &laquo;Arrai&ntilde;a eta arotza, heren egunak karazez-kanpora deragoza&raquo; (Mitxel).</mentioned></p>
<p><mentioned> &laquo;Gaitza hungi ator, bakar bahator&raquo; (Izturizkoko etxe baten dago).</mentioned></p>
<p><mentioned> &laquo;Nork bere gozoz etxaginean&raquo; (Oihenart).</mentioned></p>
<p><mentioned> &laquo;Ez jan eta ez lan&raquo; (Erriarena).</mentioned></p>
<p>Au Bizkaian eurrez erabilli oi da.</p>
<p><mentioned> &laquo;Garean, garena legez&raquo; (Sangis).</mentioned></p>
<p>Lenengo itza, &laquo;garean&raquo; guk esaten dogu: &laquo;izan gaitezan&raquo;.</p>
<p><mentioned> &laquo;Milla urte igarota, ura bere bidean&raquo; (D'Etxeberri).</mentioned></p>
<p><mentioned> &laquo;Andiak andiro&raquo; (Garibai).</mentioned></p>
<p><mentioned> &laquo;Bearrak bearra eragiten du&raquo; (Abb&eacute; Intxauspe).</mentioned></p>
<p>Au be Bizkaian eurrez esaten da gaur.</p>
<p><mentioned> &laquo;Andrea ugaria, eta gorularia&raquo; (Erriarena).</mentioned></p>
<p><mentioned> &laquo;Idi bereari, goldea&raquo; (Garibai).</mentioned></p>
<p><mentioned> &laquo;Nork bere opilari ikatza&raquo; (Erriarena).</mentioned></p>
<p>Esakun au guk erabilli oi dogu onan: Bakotxak bere opillari sua.</p>
<p><mentioned> &laquo;Esanok oi dira eze errege bere ogiz ase eztoa&raquo; (Garibaiena:</mentioned></p>
<p>Baztango etxe baten ei dago).</p>
<p>Orreexek dira esakunok. Orreetarikoak beste asko bildu leikez; elerik geienak aberatsak izaten dira esakunetan, eta gure onek be ainbat daukoz.</p>
<p>Ba&ntilde;a nik uste dot orain esakun barriak asmau bear doguzala, bearrizana ba dago ta.</p>
<p>Esaterako, edo adibidez, euskerearen alde gogorkeri andiak dakazanari auxe erantzun:</p>
<p>&laquo;Beioaz itzak, betoz egintzak&raquo;.</p>
<p>Ez al da polita, egokia, egizkoa ta bearrezkoa? Neu beintzat baietzean nago.</p>
<p><mentioned>1918-V-22</mentioned></p>
        </body>
      </text>
      <text>
        <front>
          <head rend='Bold'>--><p>Piperpoteak arrantzaka</p><--</head>
        </front>
        <body>
<p>Arai&ntilde;egun emen piperpoteak euki eben batzarrean, euretariko batek (piperpote zimel maillatu ta utsitu batek) asarrea erakutsi eban gure Diputazi&ntilde;oa bere otsein izateko euskeraz jakitea eskatzen asi dalako.</p>
<p>Bai ba, asarre... bide orretatik piperpoteak gelditzen diralako baztertuta, <foreign>&laquo;hermano&raquo;</foreign>ak euskerarik ez dakielako, eta jakingo bez.</p>
<p>Bai&ntilde;a zuek asarre izan arren, ez dago gauza zuzenagorik euskaldunen eta euskaldunentzako otsei&ntilde;ak euskeraz jakin bearra bai&ntilde;o.</p>
<p>Zamoran erri otsein izateko ipi&ntilde;iko balebe espai&ntilde;eraz itz egiten ez dakian bat, zer esango zeunkie zuek? Burubakokeri bat dala. Eta egi uts-utsa esango zeunkie.</p>
<p>Eta Zamoran lez, eta Bizkaian lez, burubakokeri bat izango litzake ludiko edozein aldetan ipintea erri otsein bertako elea edo izkerea ez dakian bat.</p>
<p>Au bai&ntilde;o argiago eguerdiko eguzkia bez. Au ezin lei i&ntilde;ok atzeratu.</p>
<p>Ondi&ntilde;o, piperpote zulaturen batek erantzungo daust emen ba dagozala asko euskerarik ez dakienak. Ba dakigu, ta orregaitik gure Diputazi&ntilde;oak eskatzen dau bere otsei&ntilde;ak jakin daiezala ele biak: euskerea ta espai&ntilde;erea. Ez al da zuzen?</p>
<p>Ele bi orreexek dira gaur Bizkaikoak, bata da geurea, bertakoa, lenago emen egiten zan bakarra; bestea da atzerrikoa, lenago emen i&ntilde;ok ez ekiana, ta geroago kanpoko ta barruko gure arerioak ekarri euskuena, beronen bidez kanpotarra bertakoaren goitik jarri al izateko; bai&ntilde;a dana dala, gaur Bizkaikoa da berau, ta berau barik bertan erri otsein izaten gaitz.</p>
<p>Ba ele bion jakitun izan bear dau Bizkai otsei&ntilde;ak.</p>
<p>Diputazi&ntilde;oak zuzen egiten dau ba bere otsei&ntilde;ei euskerea ta erderea jakitea eskatuteaz.</p>
<p>Eta piperpoteok, oker egiten dabe erdaldun utsa ipi&ntilde;i gura izateaz Bizkaian: asarre agertzeaz euskerea eskatzen dalako emengo erri otsein izateko.</p>
<p>Bizkaitar euskaldunak, eta bai enparau euskaldunak be! Ikasi or zeuen buruz guk ainbeste bidar esan dautsueguna; piperpoteak beti izan dirala, ta dirala, ta izango dirala euskaldunaren arerioak.</p>
<p>Gure betiko esan ori sendotzen, orra arai&ntilde;egun piperpoteak eurak etorri jatzuezala Bilbaora.</p>
<p>Ikasi ta jakin ba danok, eta ez aztu zelakoak diran orreek.</p>
<p>Eta euskerearen aurka agertu zan piperpote orrek gura badau otseintza edo <hi rend='Italic'><foreign>empleo</foreign></hi> bat Bizkaian, itxaron daiala, bai&ntilde;a jesarrita bada-ezpada.</p>
<p>Arrantza, ez dok?, oin otsein leku edo <hi rend='Italic'><foreign>empleo</foreign></hi>-rik arrapetan ez dozuelako. Ikasi egizue euskerea, bertako elea, ta emongo jatzue agiri edo <hi rend='Italic'><foreign>certificado</foreign></hi>-a poz-pozik edo duban, piperpoteak izan orren, orain arte poz-pozik eta duban emon izan jakon lez edozein euskalduni, naiz jeltzalea dala, naiz karlistea dala, naiz edozer dala.</p>
<p>Bai&ntilde;a ez dozue ikasiko euskerea, maite ez dozuelako; ez bakarrik maite izan ez, ondi&ntilde;o geiago, gorroto dozuelako.</p>
<p><mentioned>1918-VIII-13</mentioned></p>
        </body>
      </text>
      <text>
        <front>
          <head rend='Bold'>--><p>O&ntilde;atiko batzarra. Txinpartak</p><--</head>
        </front>
        <body>
<p>Arai&ntilde;egun O&ntilde;atin Bilbao-tar Estepanek bere itzeikizunean Espai&ntilde;a ta errege aitatu ez ebazalako guztiz asarre ei dago jaun bat, igaz Euzkadira etorri zana, Espai&ntilde;a ta errege ta orreetariko gauza luditarrak bai&ntilde;o goragoko zeregi&ntilde;aren ardureagaz.</p>
<p>Bilbaoko <hi rend='Italic'><foreign>intelectual</foreign></hi> gazbakoak joan ziran O&ntilde;atira euren nausitasuna erakusten, eta gixajook ez ei dabe aoa bein zabaldu lelokeriren bat esan barik, eta guztiei irribarre eragin barik. Beti sartu bear ukondoa!</p>
<p>Eurok, <hi rend='Italic'><foreign>intelectualok</foreign></hi>, egun baten &laquo;Euzko Ele&raquo; atalean gogait eragiten asi ziranean, batzarkide baten eskabidez abiau ziran euskeraz itz egiten batzarrean, eta <hi rend='Italic'><foreign>intelectualak</foreign></hi> apal-apalik at urten bear, ezer ez eben aitzen ba ta.</p>
<p><hi rend='Italic'><foreign>Intelectualak</foreign></hi> eta aitu ez? <hi rend='Italic'><foreign>Intelegentzia</foreign></hi> ederra dok orixe!</p>
<p>Zarrontzale be O&ntilde;atin izan ei da. Ene! Ene!</p>
<p>Malpardak burua piskat okertuta begiak itxirikian, esan ei eban euskerea ez dala izan bein be erri onetako ele edo berbetea. Ez ba! Euskerea geuk bizkaitarristok asmau genduan lengo urte baten.</p>
<p>Kirtenik i&ntilde;un galdu bada, ba dakizue bat nun dan.</p>
<p>Arai&ntilde;egun goizean Eibartik igaroriko tren baten jente asko ikusita, <hi rend='Italic'><foreign>jabana</foreign></hi> gorri batek itandu eutson bertako beste gorri bati nora ete joiazan, eta euskotar gorriak esan eutsonean O&ntilde;atira joango zirala, ta ga&ntilde;era azaldu O&ntilde;atin zer egiten zan, birao biribil zikin bat jaurtinda esan eban jabana gorriak:</p>
<p><foreign>&laquo;&#161;Me cisco en la cultura esa de los daqu&iacute;! Ni un homecedio, ni un convento quemao, ni n&aacute;&raquo;.</foreign></p>
<p>Gitxiago ez izatearren bertakoak be bota eban bere birao biribilla, esanik: <foreign>&laquo;Claro pues&raquo;.</foreign></p>
<p>Lekerikak azaldu ei eban emen gure artean euskereatzaz darabilguzan eztabaidak eta aldeak erabagiteko, Espai&ntilde;ako <foreign>&laquo;Academia de la Lengua&raquo; </foreign>nagusitzat artu bear geunkela.</p>
<p>Bai ba, ez dago gauza argiagorik; arazo bat askatu edo erabagiteko, arazoatzaz tautik ez dakiana artu. Guk emen zein ederto erabagiko geunkezan txi&ntilde;oak euren artean eta euren eleatzaz daukezan eztabaidak!</p>
<p>Auxe etxako i&ntilde;ori otu, Lekerikari otu jakon arte. Oneek <foreign>intelectual</foreign>ok baukiez burutzar batzuk!</p>
<p>Onexek beronek, Lekerikak, esan ei eban batebatzuk dabiltzala euskerea alperrik galtzeko bideetan euren idazte ta irakasteakaz.</p>
<p>Bai&ntilde;a ik, zer aitzen dok orretan?</p>
<p>Ara, bein gizon bati astoa gelditu jakon erloju denda baten aurrean, begira balegoan lez denda leioan agiri zan erloju ustai andi bati, eta gizonak jo makilleaz ta esan eutson:</p>
<p><foreign> &mdash;Arre burro, t&uacute; qu&eacute; entiendes de menutos!</foreign></p>
<p>&mdash;Or O&ntilde;atin izan dan guztia abertzaleen alde, di&ntilde;o gure arerio batek.</p>
<p>&mdash;Bai ba, aberri Euzkadiren alde izan bear. Zuk ezer egiten badozu sendiaren alde, sendiko semeen alde be egiten dozu naita-ez.</p>
<p>Ba dira azaletik di&ntilde;oenak: &laquo;Bai, ezin ukatu leike O&ntilde;atin arazo askotan lan ederra egin dala ta...&raquo; Bai&ntilde;a barrutik dabil <hi rend='Italic'>prososi&ntilde;oia</hi>.</p>
<p><mentioned>1918-IX-10</mentioned></p>
        </body>
      </text>
      <text>
        <front>
          <head rend='Bold'>--><p>Euskeraz jakin bearra dabe</p><--</head>
        </front>
        <body>
<p>Arai&ntilde;egun Bizkaiko Diputazi&ntilde;oak erabagi eban euskerea jakitea etxakela eskatuko, bertan idazkotsei&ntilde;ak <foreign>(escribiente-ak)</foreign> izateko agertuko diranei.</p>
<p>Otsein lekua emonda gero eskatuko jakela euskerea ikastea urte bi barruan, ta ikasi ez badagie, otseintzatik atara ta bialdu egingo dirala.</p>
<p>Bai zereko bialdu! Etxagok olakorik! Nok bialduko dau ba, urte bi bere zeregi&ntilde;ean ekinda gero? Obe, ori egitekotan, artu ez. Bai ba. Gero euskerea eskatze ori ez da besterik zurikeritxu bat bai&ntilde;o, argi-argi ta biribillean ez esatearren euskerarik ez dala bear Diputazi&ntilde;oko idazkotsei&ntilde;a izateko.</p>
<p>Ba, gure aburuz bai, bear-bearra da euskerea, zuzen jokatu ezkero, Diputazi&ntilde;oko otsein edozetarikoa izateko.</p>
<p>Zegaitik?</p>
<p>Euskerea dalako Bizkaiko elea, orrexegaitik. Bizkaitarrak, bere elez, euskeraz, Diputazi&ntilde;oan edozein arazo atonduteko aala euki bear dau, eskubidea dauko Diputazi&ntilde;oko edozein otsei&ntilde;ek, andienetik txikienerai&ntilde;o, aitu ta ulertu dagion. Au ez al dago zuzen?</p>
<p>Orain, guk igarten dogu, Diputazi&ntilde;oaren otsein izateko euskerea eskatzeaz asarre jarten dirala bizkaitar erdaldunak, Bilbo inguruko, Enkartazi&ntilde;oko ta Ordu&ntilde;akoak.</p>
<p>Orreek esaten dabe, bide ori jarraitu ezkero, Diputazi&ntilde;oko otsein leku guztiak izango dirala bizkaitar euskaldunetzako, eta eurentzako bapez, ta ia eurak ez ete diran edozein besteko bizkaitarrak.</p>
<p>&laquo;Zuentzako leku guztiak eta guretzako bapez... Ori zuzen al jagok?&raquo;</p>
<p>Gauza zuzen bi alkarregaz ezin txarto etorri leitekez. Bizkaitar erdaldunen &laquo;zuzen&raquo; au aztertu daigun ondo.</p>
<p>Diputazi&ntilde;oko otsein lekuak ez dira sortu emengo edo orko bizkaitarrai, onetariko edo orretariko bizkaitarrai bizibidea emoteko; ez, otsein leku orreek sortu dira bizkaitarrai serbietako; bizkaitar guztion lepotik emoten jakez alogerak otsein guzti orrei, ta eurok gauza izan bear dabe edozein bizkaitarri serbidu al izateko.</p>
<p>Bizkaian ele edo berbeta bi dagoz: bata bertakoa, bera darabilgunok izanik bizkaitarrik bizkaitarrenak, antxi&ntilde;a-antxi&ntilde;etatik lur onetan beti bizi izan diranen oi&ntilde;ordekoak; bestea atakoa edo kanpokoa, eurena, bizkaitar endekatuak ona ekarri ebena, bai&ntilde;a tira... alan dala naiz olan dala, onetarikoa dala naiz orretarikoa, ekarri eben, ta emen dago, ta ez dago besterik aintzat artu bearra bai&ntilde;o.</p>
<p>Ba, Bizkaiaren otsei&ntilde;a izateko ele edo berbeta biok jakitea bear-bearra da.</p>
<p>Orretara bizkaitar erdaldunak geldituko dirala otsein leku barik... eta, zer egingo dautsogu? Zegaitik ikasi gura ez dabe bertako elea, guk euskaldunok eurena ikasten dogun lez? Otseintzat artuko leukie erderaz tautik be ez dakian euskalduna? Ez, ezta?</p>
<p>Ba orduan, zer dala ta guk ikasi bear euren elea, ta eurak ez geurea? Ez al gara geu be eurak beste bizkaitar? Orduan, euskaldunak gagoz erdaldunak bai&ntilde;o berago Bizkaian.</p>
<p>Ori ez dago zuzen. Uste dot argi ipi&ntilde;i dodala.</p>
<p>Otsein lekuak ez dira i&ntilde;ok jateko lekuak, erriari aitu ta ulertu ta bere arazoak atonduteko bai&ntilde;o.</p>
<p>Diputazi&ntilde;oak erabagia artu dau, ta emen esan doguna da: &laquo;Urak joan ta presak egin&raquo;.</p>
<p>Dana dala, atzetik dala naiz aurretik (aurretik obe bai&ntilde;a), errazoia beti da errazoia.</p>
<p><mentioned>1918-IX-13</mentioned></p>
        </body>
      </text>
      <text>
        <front>
          <head rend='Bold'>--><p>Euskalduna, euskotarra</p><--</head>
        </front>
        <body>
<p>Ordiziatik galdetzen dit &laquo;E-tar Errotari&raquo; oleskariak nere iritzia, euskalduna ta euskotarra, itz bi oietzaz; berak dasa, gazte batzuek esaten diotela euskalduna dala euskeraz itz egiten dakiana, naiz ta atzerritarra izan, eta euskotarrak dirala eusko jatorria dutenak, naiz ta euskeraz itz egiten ez jakin; &laquo;Errotari&raquo;k dasa ezin zaiola deitu euskalduna edozein aldetakoari euskeraz itz egiten ikasi duelako bakarrik; &laquo;Errotari&raquo;rentzat euskalduna deitu bear zaie bakarrik eusko jatorridunei, ez beste i&ntilde;ori.</p>
<p>Orra ba nire iritzia, gure irakasle Arana Goiri-tar Sabi&ntilde;i ta gure erri euskaldunari nik ikasia. Euskalduna da eusko ele-duna, euskerea duena, euskerea dakiana. Itzak ori dasa. Eta erriak ere bai. Zuk, &laquo;Errotari&raquo;, ta beste edozein euskaldunek entzungo balitu gizon ezezagun batzuek euskeraz ari dirala, ostatu batean, tren batean, akeitetxe batean eskier edo ziur esango zenukete &laquo;euskaldunek dituk oietxek&raquo; jakin gabe nundarra diran, bearbada galiziarrak edo pasieguak izan litezkela.</p>
<p>Eta gure erri, gure eusko erri onen semeei deitzeko itza danak, euskeraz dakitenak naiz ez, arrapatzen dituan itza, <hi rend='Italic'>eukotarra</hi> da. Itz onek adierazten du eusko jatorria, eusko odola duen noti&ntilde;a.</p>
<p>Beraz, zuk, &laquo;Errotari&raquo;, orain 22 urte, Deban ikusi zenduan, mutil azal-beltza, euskeraz itz egiten zekiana, etzan euskotarra, bai&ntilde;a bai euskalduna.</p>
<p>Jazotzen da, orraitikan, gure odolekoak ez diran gutxik, oso gutxik, banakaren batek bakarrik ikasten duela euskotarren elea; ta geien-geienetan, ia beti, euskalduna izan oi da euskotarra, eta onegaitik maiz erabilli oi ditugu biak bat bezela. Zenbait aldiz esaten eta entzuten degu: &laquo;Gora euskaldunak&raquo;, &laquo;Gora euskotarrak&raquo; ordez; &laquo;Euskal erri maitea&raquo;, &laquo;Euzkadi edo Eusko erri maitea&raquo; ordez. Eta orrekin ez degu uts txiki pitin-piti&ntilde;a baizik egiten.</p>
<p>Bai&ntilde;a gauzak zeatz erabiltera, egin-egi&ntilde;era, eraman ezkero, euskalduna da eusko ele-duna, euskotarra da eusko jatorri-duna. Euskalerria da euskeraz itz egiten dan gure aberriaren zatia; Euzkadi da gure Aberri osoa, euskeraz itz egiten dan zatia ta erderaz itz egiten dan zatia, zati biak artzen dituan izena.</p>
<p>Orra or nere iritzia, &laquo;E-tar Errotari&raquo;, neronek al izan dedanik argien eta garbien azalduta.</p>
<p><mentioned>1918-XII-18</mentioned></p>
        </body>
      </text>
      <text>
        <front>
          <head rend='Bold'>--><p>Ikusten doguna</p><--</head>
        </front>
        <body>
<p>Gizon ori Erriojako semea da. Bizkaiko erri txiki batera eskola maisu etorri zan. Mutikoak eta berori ezin ziran alkar aitu. Orduan gizon orrek asmoa egin eban euskerea ikasteko, ta bertako abade bat maisu ebala, ikasi egin eban eta ondo. Andra euskalduna artu eban.</p>
<p>Ba, gizon orren etxean ez da erabilten beste elerik euskerea bai&ntilde;o. Eta Erriojanoa da.</p>
<p>Gizon ori Euskalerriko semea da. Txikitan ikasi eban euskerea. Bere abizenak euskaldunak dira. Ganera, jeltzalea da, sutsua atan be. Andrea euskalduna dauko.</p>
<p>Ba, gizon orren etxean ez da erabilten euskerea, erderaz itz egiten da.</p>
<p>Gizon bi orreek euskaldunak eta abertzaleak dira, ta ez edozelakoak, aurrenengoak bai&ntilde;o.</p>
<p>Ba, oraintxe lez, beti alkarren artean espai&ntilde;eraz itz egiten dabe. Bakar-bakarrik entzungo dautsezu gure euskerea ez dakian baten aurrean dagozanean.</p>
<p>Gizon jeltzale orrek sarritan gogor egiten dau euskotasunaren alde, esanik geure gauza guztietan eusko usai&ntilde;a sartu ta erbeste usai&ntilde;a kendu bear dogula.</p>
<p>Ba, gizon orren umeak espai&ntilde;erazko izenak dabez.</p>
<p>Gazte ori Espai&ntilde;aren arerio itzela da. Beingoan asiko jatzu, zeri ez dala geienetan, deadar garratzak jaurtiten Espai&ntilde;aren aurka. Mutilla da bera orretantxe! Bai&ntilde;a ez dauko gogo izpirik be euskerea ikasteko, ta darabillen erderea be ez da Bilbokoa Madrilgo <foreign>&laquo;chulo&raquo;-</foreign>ena bai&ntilde;o: <foreign>&laquo;chalval, la ha di&ntilde;ao, vamos a jamar&raquo; </foreign>eta oneetariko izduna. Orren izketea entzun eta Madrilgo <foreign>Plaza de la Cebada</foreign>-ko mutillena entzun, arenbaten.</p>
<p>Abertzaletasun, euskotasun, jel-tzaletasun, askatasun eta abar, zarata asko darabilgu. Euskerea galtzen badogu, zarata orreek, zetako? Euskera bako Euzkadi? Gogo bako gorputza!... Usteldu!!</p>
<p><mentioned>1919-I-11</mentioned></p>
        </body>
      </text>
      <text>
        <front>
          <head rend='Bold'>--><p>Gure irakaslea</p><--</head>
        </front>
        <body>
<p>Zer irakatsi euskun?</p>
<p>Gauza asko; bai&ntilde;a lenen-lenena auxe: Gure aberria ez dala guk orduan uste genduana, gure aberria Euzkadi dala bakar-bakarrik.</p>
<p>Irakatsi euskun gero aberri au zelan maitatu bear dan, beronen alde zelan alegindu bear garan, beronen alde gertu egon bear dogula edozetarako. Eta guzti ori irakatsi euskun, ez barriketakaz, egintzakaz bai&ntilde;o, ta egintza asko ta andi ta gogoragarriakaz.</p>
<p>Olantxe izan bear dau irakaslariak, esanaz ta egi&ntilde;az irakatsi. Eta olantxe egin eban Arana Goiri-tar Sabin andiak.</p>
<p>Bere irakaspenakaz emengo gauza guztiak atara ebazan lengo bide geldietatik, ilteko bideetatik. Gauza guztiei emon eutsen beste era bat.</p>
<p>Aberri ele euskera onegaz be orixe egin eban, atara lengo bide ilgarrietatik, eta bizimen barri bat emon eutson.</p>
<p>Onetantxe bai izan dala Sabin gure irakaslari benetakoa! Bera izan ez balitz, ondi&ntilde;o emen ibilliko gi&ntilde;ean lenago lez alkarri esaten edo norberak norbere buruari esaten: &laquo;Erderazko oneek gauzok, eta orreek besteok, eta areek eta, zelan ipi&ntilde;iko joaguz euskeraz?... Ezin leikek!!&raquo;</p>
<p>Sabin aurretik olantxe ibilten gi&ntilde;ean euskal idazleak, euskerearen lengo bideetan urratsik ezin eginda, bidezkunetan zerbait gorantz asi ezkero; ori dala ta, orduan esaten eben askok (eta orain be bai kirten batzuk) gure euskerea etzala gauza, baserritarren eta arrantzaleen oldozkunak adierazteko bai&ntilde;o.</p>
<p>Sabin adimen-gurenak, orraiti, euskerea sakon-sakonetik aztertu ta argi-argi ipi&ntilde;i euskun, eta berak arturiko bidetik jarraiturik, gaur euskeraz adierazo daikegu beste edozein erderatan adierazo leiteken guztia.</p>
<p>Sabi&ntilde;en euskalbide eder au geurea dogu abertzaleak eta maitero darabilgu. Ba dira abertzale ez diranen batzuk euskalbide au txartzat daukenak, eta asmoak daukez berau al badabe lurreratzeko.</p>
<p>Zegaitik ez dabe gura euskalbide au? Abertzaleak ez diralako, gure aberria barik beste bat eurentzat ezagutzen dabelako!</p>
<p>Ba, guk gaur lako egunetan, asmo gogorrak artzen doguz Sabi&ntilde;en bideetatik joateko aberri arazo guztietan, eta euskerazkoan batez be.</p>
<p>Ez da alperrik izango, Sabin, zuk irakatsi zeunskuna! Emen gagoz gertu zure irakaspenak zaintzeko! Eta irakaspenok ebagi ta eratsi gura badabez... geure ganetik igaro bearko dabe!!</p>
<p>Izparringi onetan euskerea irakurten dozun abertzale orrek: Gaur otoi egin sendo gure irakaslari Arana Goiri-tar Sabi&ntilde;en alde, eta asmo sendoa artu bere irakaspenak gogor eutsiteko bere areroen aurrean.</p>
<p><mentioned>1919-XI-25</mentioned></p>
        </body>
      </text>
      <text>
        <front>
          <head rend='Bold'>--><p>Gorrotoa eta jakin-eza</p><--</head>
        </front>
        <body>
<p>Espai&ntilde;ako erregeak Bilbaon Irakaskintza arazoetako daukon ordelariak, debekau egin ei dau, emen asmauta egoan eskola jai bat, euskal ikastoletako umeei urtean irabazitako sariak eskura emoteko.</p>
<p>Atzo irakurri genduan eta arrituta geratu gi&ntilde;ean eta... ondi&ntilde;o be arrituta gagoz, geure buruari itanduten dautsogula: &laquo;Bai&ntilde;a morroi orrek, nundik eta zer dala ta dauko eskubiderik orrelako jai bat debekauteko? Ezin euki lei; bai&ntilde;a artu badau be, zelan itxi dautsoe berari ardurarik ez dautson arazoetan sartzen, gogor egin barik? Gogor egin bear jake orrei! Bizkaiko uri batek, bere diruaz eskola bat ipi&ntilde;i gura badau euskeraz irakasteko, ta gero, berak gura dauanean, eskola jai bat egin gura badau, an dabiltzan umeei euren sariak eskura emoteko, zer dauko orretan zetan sartu erregeren ordelari orrek?&raquo;</p>
<p>Arai&ntilde;egun Bilbaoko zi&ntilde;egotzi zintzoak diran Abandok eta Nu&ntilde;ezek eta Urrestik ondo esan eben lez, on egin dau ordelari orrek euskereari gorrotoa dautsolako, piperpote ona dan aldetik.</p>
<p>Berak, ordelariorrek, itxuraz atxakia artu dau ori egiteko, jai orretan urten bear daben ezpata-dantzariak eta neskato gorulariak, abarketetan ta abar, gure margo gorri-orlegi-zuriak erabilli oi dabezalako.</p>
<p>Arai&ntilde;egungo Udala batzarrean, Bandresek esan eban obeto egingo litzakela margo orreek ez erabiltea, askok orretan ikusten daualako politikea.</p>
<p>Bai&ntilde;a ori jakin-ez bat da. Margo orreetan politikea ikusten dabenak oker dagoz; margo orreek Bizkaiarenak dira antzin-antzi&ntilde;atik. Bizkaiaren ikurdi edo eskudua <hi rend='Italic'>gorria</hi> da, Gernikako Aretxa dauko ta au da <hi rend='Italic'>orlegia</hi>, areitz onek ganean gurutz zuria dauko ta orra or <hi rend='Italic'>zuria</hi>. Orra or iru margook.</p>
<p>Eta ikurdi (eskudo) ori ez dogu asmau gaurko Jeltzaleak, ikurdi ori asmau eben eta erabilli eben antzi&ntilde;ako bizkaitarrak, antzi&ntilde;ako Jaurerki <foreign>(Se&ntilde;or&iacute;o)</foreign> berberak.</p>
<p>Beraz margo orreek adierazten dabe Bizkaia, ta margo orreek igui&ntilde;az ikusten dauzanak igui&ntilde;az ikusten dau Bizkaia, ta auxe dala uste dogu emen egin leiken politikarik txarrena, Bizkaiaren aurkakoa.</p>
<p>Eskola jaia egingo da, ordelari ori gorabera, ta andiro egin be; zegaitik ez da egingo? Nori egiten jako kalterik orregaz? Euskerea irakasteak ta ikasten ibilli diranai sariak emoteak ta Bizkaiak beti-beti erabilli dauzan margoakaz abarketak apaintzeak, nori dakartso kalterik? Au ez da lotsagarria? Au ikusita ondi&ntilde;o be i&ntilde;or egongo da guri arpegira botako dauskunik gorrotoa daukogula Ebroz andikoentzako? Ez dago argi-argi eurek dauskuela geuri gorroto, ez jeltzaleei bakarrik, emengo gauza guztiei bai&ntilde;o?</p>
<p>Irakurleak, euskotar odola badozue, asarratu zaiteze, bai&ntilde;a gogor, ta zin esaizue gaurtik aurrera len bai&ntilde;o gogotsuago ekingo dautsozuela euskerearen alde.</p>
<p>Gora Euskerea!</p>
<p><mentioned>1919-XII-14</mentioned></p>
        </body>
      </text>
      <text>
        <front>
          <head rend='Bold'>--><p>Euskaldunak gara</p><--</head>
        </front>
        <body>
<p>Santurtzetik Bilbaorako tranbian datoz iru euskaldun, neskatilla bat eta mutil gazte bi.</p>
<p>Eurok, euskalerriko bazterren batetik etorri dira Barakaldo aldera edo, nor-edo-nor ikusteko edo zeregi&ntilde;en bat zuzentzeko ustez.</p>
<p>Iru gazteok alkarregaz izketan datoz euskeraz; bai ba, euren elea da ta.</p>
<p>Tranbian dator espa&ntilde;iar gudari bat, ez laua (errasoa); besoetan izarduna, agintaria da.</p>
<p>Onek gazte arei marre dirautse ez itz egiteko euskeraz, an espai&ntilde;eraz itz egin bear dala.</p>
<p>Euskaldun gazteok, erbestean edo erri ezezagunean dagoana lez, etziran azartu gogor erantzuten.</p>
<p>Bakarrik erantzun eben, eta erderaz, ia zegaitik ez eben euskeraz itz egingo, ia eurak i&ntilde;ori ze kalte egiten eutsoen euren elez euren gauzak eurentzako esanaz.</p>
<p>Gudaria, mutillek biguntxo erantzuten ebela ikusirik, asko jagi zan, eta asarre-zarataka garratz asi jaken.</p>
<p>Onetan, sartu ziran tranbian ola beargin batzuk, euskaldunak, Dikeetan edo dabilzanak.</p>
<p>Uartu eben zer erabillen mutil gazte ta gudari arek, eta euretariko batek esan eutsen gazteei euskeraz:</p>
<p>&mdash;Itz egin euskeraz ardura barik.</p>
<p>Orduan gudaria beargin oni asi jakon zarataka, ta onek zarata andiagoak atara eutsozan berari.</p>
<p>Asko garraztu ziran biak, eta azkenean gudariak eupadea jaurtin eutson beargi&ntilde;ari urteteko tranbitik biak burruka egiteko.</p>
<p>Beargi&ntilde;ak guztizko edertoen erantzun eutson:</p>
<p>&mdash;Izarrokaz darabilzun jake ori kendu egizu lenengo, ta gero urtengo naiatzu.</p>
<p>Au entzun ebanean, gudari txotxoloak alde egin eban tranbitik</p>
<p>Jazopen au lengo egun baten izan zala esan dauste. Orretariko jazopenetan erakusten dabe espa&ntilde;iar txarrak euren gorrotoa euskaldunen gauzentzako.</p>
<p>Gudari arek ezin esan lei a neskatilla ta mutil gazteak <hi rend='Italic'>separatista</hi>-k dirala, nortzuk diran be ez daki ta.</p>
<p>Ak ez ebazan ikusi euskaldunak bai&ntilde;o, ta orrexegaz bakarrik naikoa izan eban bere gorrotoa erakusteko.</p>
<p>Argi dago ba, orreek espa&ntilde;iar txarrok, ez dabela gorrotatzen <hi rend='Italic'>separatismoa</hi> (eurak esaten daben lez), orreek gorrotatzen dabena da euskalerria.</p>
<p>Tranbiko beargi&ntilde;ak gazte arei esan eutsena berresan daigun:</p>
<p>&mdash;Itz egin euskeraz ardura barik! Eta i&ntilde;oz, a gudaria lakoren batek ezer esan badautsue, euskeraz erantzun: &laquo;Ez dogu gura erderaz itz egin&raquo;, ez erderaz ezer be erantzun, eta jarrai.</p>
<p>Eta orain jatorku gogora euskaldun askok (eta abertzaleak be ba dira lotsagarriz) ekandua daukela beti erderaz itz egiteko alkarregaz.</p>
<p>Euren jatorriaren lotsa dirala esan lei.</p>
<p>Ez lotsatu, ez dogu lotsaririk euskaldunak garalako. Ez gara sasikumeak. Euskaldunen erria Europan diranik zarrenatarikoa da. Antzi&ntilde;a irasi edo fundauriko etxekoak gara ba. Zegaitik lotsatu orduan? Egin, egin euskeraz; erantzun geure jatorriari, geure odolari.</p>
<p>Bere jatorri zindo ta argia maite ez dauana, doillorra da.</p>
<p><mentioned>1919-XII-23</mentioned></p>
        </body>
      </text>
      <text>
        <front>
          <head rend='Bold'>--><p>Euskal esakerak</p><--</head>
        </front>
        <body>
<p>Aspalditxoan daukodaz (ia iru illabete) noz-edo-noz argitaltzeko usteaz, lengo udan neure baserrian neuk uarturiko euskerazko esakera politak...</p>
<p>Tira, neuk eretxi politak; zuek, bearbada, ez dozuez politak eretxiko; bai&ntilde;a dana dala, or doaz, ta politak ez baderitxozuez, parkatu.</p>
<p>Nire aurrean barriketan i&ntilde;arduan bein andra ta gizon pillotxu bat, eta onetan, euren arteko gizon gazte batek auxe esan eban:</p>
<p>&mdash;Ai baia... <hi rend='Italic'>gari ona etxetik saltzen da</hi>.</p>
<p>Gauza onaren billa etxera etorten dirala adierazteko, askozaz zeatzagoa ta politagoa eretxi neban esakera au erdaldunen <foreign>&laquo;el buen pa&ntilde;o en el arca se vende&raquo; </foreign>bai&ntilde;o.</p>
<p>Zaldi bat galapan, eta autsa andia ataraten dauala, ta arri koskorrak alboetara jaurtiten dauzala, datorrenean...</p>
<p>Edo arri mokil andi bat mendian goiti-bera doanean arriabarrots andia ta keea atarata...</p>
<p>Edo edozek abiada andia, ikaragarria daroanean...</p>
<p>Orduan nire erritarrak esaten dabe besoak jasota:</p>
<p>&mdash;<hi rend='Italic'>Ak darue sue ta lantarra</hi>, edo <hi rend='Italic'>ak dakar sue ta lantarra!</hi> Nire errian lantarra da erderazko <foreign>&laquo;chispa&raquo;</foreign>. Beraz, esakera ori ta erdaldunen <foreign>&laquo;va echando chispas&raquo;</foreign>, bardintsu.</p>
<p>Notin batzuk sena eukiten dabe euren gauzea beti goraltzeko; euren gauzea beti izaten da i&ntilde;orena bai&ntilde;o obea; saltzera badoaz beti ordaindu bear jake beste i&ntilde;ori bai&ntilde;o geiago.</p>
<p>Orretariko noti&ntilde;ekaitik esaten dabe nire erritarrak:</p>
<p>Orren gauziek gero beti daukoz <hi rend='Italic'>bits bi</hi>.</p>
<p>Antza danez, bits bi daukozan gauzaren bat ba dago guztiz ona dana, esnea edo besteren bat; bai&ntilde;a auxe ez dakit ondi&ntilde;o zein dan.</p>
<p>Txakur bat abiau jakolako, mutiko bati entzun neutson esaten:</p>
<p>&mdash;Gero... niri barriro etorten bajat etorri... <hi rend='Italic'>laukuek atarakutsaz</hi>.</p>
<p>Antza danez, &laquo;laukuek atara&raquo; izan bear dau lau zati egin, edo olakoren bat.</p>
<p>Urkiolara zuazie? Eurije ein biutsue ba.</p>
<p><hi rend='Italic'>Bai gure badau!</hi> Juetie pentsau du ta oin ba guez.</p>
<p>Esakera orrek adierazten dau: &laquo;Ez da ardura&raquo;.</p>
<p>&mdash;Urteik ortik ikusiko abe ta!</p>
<p>&mdash;<hi rend='Italic'>Bai gure bajok!</hi> Ikuek ederrak jaozak eta betekada bat ein bieiuat.</p>
<p>&mdash;Ointxe be guardasola aztute itxiozu zuk, galdukozu alakon baten.</p>
<p>&mdash;<hi rend='Italic'>Bai gure badau!</hi> Balio dabenaiti...</p>
<p>Beraz, ez da ardura, &laquo;zer dauko ba&raquo; edo oneetariko esakeren ordez sarritan erabilten dabe nire errian &laquo;bai gure badau&raquo;. Eta ez dabe esaten lauz; beti indarraz, esangura andiz.</p>
<p>Ezegaitik ez dala estutu bear, gero be emen geldituko dirala gauza guztiak eta, adierazteko, esakun polita erabilten dabe:</p>
<p><hi rend='Italic'>Gu ilda gero be, zorruak errotara.</hi></p>
<p>&laquo;Au gure andriau bai&ntilde;o <hi rend='Italic'>esan txarrekuaurik</hi> i&ntilde;un etxauk!&raquo; esaten eban bein gizon erretxi&ntilde;a arramuskalari batek, adierazorik ez ebala esanik egiten.</p>
<p>Beraz, <hi rend='Italic'>esan txarreko</hi> da erdaldunen <foreign>&laquo;desobediente&raquo;</foreign>; eta ondo dator, ba, erdaldunen <foreign>&laquo;obediente&raquo;</foreign> adierazten dabe <hi rend='Italic'>esan oneko, esaneko, esagin</hi> itzakaz.</p>
<p>Orreek lako esakeraz beteta erabilten dabe euskerea baserritarrak, eta neu atsegi&ntilde;ez egoten naiake entzuten.</p>
<p>Erderatiko itz asko sartu jaken arren, ondi&ntilde;o be, zein polita dan euskerea erderarik ez dakien baserritarren ezpanetan!</p>
<p><mentioned>1919-XII-28</mentioned></p>
        </body>
      </text>
      <text>
        <front>
          <head rend='Bold'>--><p>Abertzale asko ta euskerea</p><--</head>
        </front>
        <body>
<p>Sarri esan oi dana da: Abertzaletasunak euskerea gaizkatuko dau, abertzaletasunak atarako dau eriotzearen erpe artetik gure elea ta indartuko dau.</p>
<p>Egia da ori, egi andia.</p>
<p>Ondo ikusita daukogu danok ori. Abertzaleak ez diran Bazkunak, euskerearen alde di&ntilde;arduela esan arren, ez dabe euskerea gaizkatuko.</p>
<p>Bai&ntilde;a... abertzale asko diran lakoak balira danak edo geienak, abertzaletasunak be ez leuke gaizkatuko euskerea, ezta urrik emon be!</p>
<p>Au zegaitik di&ntilde;odan? Ara: abertzale asko ezagutzen dodazalako, eurak euskaldunak izanik, beti erderaz di&ntilde;arduenak, beti gero, euskaldunakaz itz egiten; eta ez edozelako abertzaleak edo bazterretakoak, erdi-erdikoak bai&ntilde;o, aurrenengoak eta sutsuenak dirudienak euskerearen alde. Baita beste batzuk, abertzale erdaldunak izanik, eta euskerea ikasteko erea ta astia eukirik, amar-amabost-ogei urte oneetan ikusten doguz len besteko erdaldun jarraitzen dabela.</p>
<p>Orretariko abertzaleakaz euskerea gaizkatu? Zer di&ntilde;ozue, irakurleak? Nire aburuz, oneek eurok sakatzen dautsoe zulorantza gure ele gaixo oni, espa&ntilde;iarrak eta espa&ntilde;iartzaleak ba&ntilde;o geiago.</p>
<p>Abertzaleak bere izenari erantzun gura badautso, euskalduna bada euskeraz beti itz egin eta idatzi bear dau, erderaz bear-bearra danean bakarrik; erdalduna bada, erarik eta astirik badauz ikasteko, ikasi egin bear dau, emen Bilbaon ainbestek egin dauan lez, onetan aurrenengo izan dirala &laquo;Euzkeltzale-Bazkuna&raquo; ospatsuko gazte azkarrak. Oneek erdaldunak izan ziran txikitatik, eta euskaldun egin ziran ementxe geure artean, abertzaletasunak eraginda, ta aspaldiko urteetan eurek eurekaz eta enparau euskaldunekaz ez darabille beste elerik euskerea bai&ntilde;o.</p>
<p>Abertzaleak bazarie, ba, euskeraz itz egizue al dozuen guztietan. Izana ta esana batera erabilli; ez egin abertzale askok lez, barrutik erdaldunak izan, eta euskerearen alde gauza andiak eta ederrak esan. Azalez eder, barruz ustel.</p>
<p><mentioned>1920-III-5</mentioned></p>
        </body>
      </text>
      <text>
        <front>
          <head rend='Bold'>--><p>Deun Jon</p><--</head>
        </front>
        <body>
<p>Urteko egun alaienetariko bat gaur da, Deun Jon Uguzlaria.</p>
<p>Ludi guztian, kristauak alairo ospatzen dabe gaurko egun au, eta antzi&ntilde;atik dago ekandua alde guztietan suak eginda inguruan ijutika ta oiuka ibiltea.</p>
<p>Nire baserri koskorrean, mutiko-nestakoak soloetan egin oi dabez Deun Jon suak, bertan egurrakaz batera pillaturik arrapau al izan dabezan etxeko traste zar guztiak. lxiotu dagieneko, danak deadarka asten dira euren indar guztiakaz eta mutikoak suaren ganetik saltoka ibilten dira.</p>
<p>Deadarrez esaten dabena auxe izaten da:</p>
<p>San Juan, San Juan...</p>
<p>Eztau besterik gogoan...</p>
<p>Lapurrek eta sorgi&ntilde;ek</p>
<p>Erre, erre!!</p>
<p>Artuek eta garijek</p>
<p>Gorde, gorde!!</p>
<p>San Juan, San Juan...</p>
<p>Ez dago txarto eskatua. Orraiti&ntilde;o, orixe lapurrak erreteaz kontuz ibilli bearko geunke, ba danak erre ezkero, erriak ia utsik geratuko litzakez, ta ganera, danak erreteko be arri-orioa edo petrolioa sendo ekarri bearko litzake, emengo basoetako egurrak ba ez litzakez naikoa izango... lapurretan bajagok ba!...</p>
<p>Eta ori diru edo ogasun lapurretan. Ostantzeko lapurrerietan sartuko bagi&ntilde;a, ene Josu!... Guri euskaldunoi aberria ostu dauskuenak, ai zelako lapur zarrak! Eta ondi&ntilde;o be aberri au ostuten jabilkuzanak...</p>
<p>Ostuten ondi&ntilde;o be? esango dozue. Eta nik di&ntilde;ot: baietz, ostuten ondi&ntilde;o be. Ara, gure euskerea ta geure ekandu onak alde batera itzita atzerrikoak artu ta darabillezanak, ez al dabilz geure aberria ostuten? Diru-lapurrak bai&ntilde;o txarragoak dirala uste dot, ez deritxozue?</p>
<p>Zer egingo dogu, lagunak? Su bat egin eta bertan gure aberri-lapurrak erre daitezala eskatu?</p>
<p>Ez, erreko balira danok, iru edo lau katu bai&ntilde;o ez litzakez geratuko Euzkadin, eta orregaitik obe dogu eskatu, erre barik, biurtu dagiela osturikoa, eta euskotar onak izan daitezala; eta atzerritarrak ostera, gizon onak eta zindoak badira, gure artean bizi diranak, geure lagunak izan daitezala, eta bada-ezpadakoak badira, i&ntilde;ogaz ezin alkar artzekoak, eta beti gure ele ta ekandu-lapurrak izateko asmodunak, orduan... Pancorbo alderuntz anka-joko bizkor bat egin beie ainbat lasterren, eta ez daitezala agertu euria gorantza egingo dauan arte!</p>
<p><mentioned>1920-VI-24</mentioned></p>
        </body>
      </text>
      <text>
        <front>
          <head rend='Bold'>--><p>Edo geuk edo i&ntilde;ok ez</p><--</head>
        </front>
        <body>
<p>Atzo eguerdi ostean adiskide batek esan euskun: &laquo;Au ikusi dozu?&raquo;, eta emon euskun maki&ntilde;az idatziriko erdal idazki bat, &laquo;Euskaltzaindi edo <foreign>Academia Vasca</foreign>&raquo;k Espai&ntilde;ako erregeri zuzentzen dautsona.</p>
<p>Gogoratu eragiten dautsoz erregeri O&ntilde;atin berak esandako itzak: <foreign>&laquo;Cultivad vuestra lengua... etc&eacute;tera&raquo; </foreign>bide batez koiperi batzuk egi&ntilde;ik, esaten dautso ba gu euskaldunok erregerentzako guztizko zintzoak garala. O&ntilde;atiko bere itzok aztu-ezi&ntilde;ak <foreign>(imperecederas)</foreign> diralako guretzako, eta itz orreen ostean eurezazko lege egoki ta erakoak badatoz <hi rend='Italic'><foreign>Alfonso el Vasc&oacute;f&iacute;lo</foreign></hi> izenaz ezagutuko dauala Edestiak (Historiak), eta onetariko labankeriak.</p>
<p>Orren urrengo di&ntilde;otso errege orri, 1874ko Espai&ntilde;a legeak agintzen ebala euskalerriko notario-ak bertoko ele edo berbetea jakiteko, bai&ntilde;a agintze ori ez dala betetan izan, eta azkenez 1917ko beste agintze bategaz ezereztu ebela, ta gaur erdaldunak datozala notario ta liburuak (testamentuak) eta ostantzeko agiriak oker egiten dabezala geienetan, biztanleakaz aitu ezin diralako.</p>
<p>Baita be esaten dautso errege orri, Bizkaiko Arantzazu baserriko Udalak Boleti&ntilde;ean iragarri gura izan ebala osalariaren bearra egoala bertan, eta izan gura ebanak euskerea jakin bearko ebala, ta emengo gobernadoreak galerazo egin eutsola iragarki ori argitaltzen, esanik euskerea ezin jakola i&ntilde;ori eskatu.</p>
<p>&laquo;Euskaltzaindi edo <foreign>Academia Vasca</foreign>&raquo; jazopen bi orreen aurka jagiten dala ta Espai&ntilde;ako erregegana agertzen dala, okerrok zuzendu daitezala eskatzen.</p>
<p>Geu be oker bi orreen (eta beste askoren) aurka gagoz.</p>
<p>Guk ez daukagu zintzotasun zorrik, eta beraz ez gara zintzoak, ez errege orrentzako ez beste batentzako be; O&ntilde;atiko bere itz edo berbai ez dautsegu bape garrantzi edo <hi rend='Italic'><foreign>importancia</foreign>rik</hi> emoten eta aztuta euki doguz; eta... <hi rend='Italic'><foreign>Alfonso el Vasc&oacute;filo</foreign></hi> i&ntilde;oz deitu leiola irakurri dogunean barre piskat egin dogu, ta berak be barre egingo dauala uste dogu. Ganera, gizon orri deadar egin, eta itxasoaren erdian deadar egin, aren baten da.</p>
<p>Orixe alde batera ipi&ntilde;i ezkero, enparau guztian, geu be <foreign>&laquo;Academia Vasca&raquo;</foreign>gaz gagoz arazo orretan; edo euskerearen kaltezko lege ta agintze oker orreen aurka.</p>
<p>Orraiti&ntilde;o, gure eretxia da euskerearen okerrak ez dirala zuzenduko erdaldunen aldetik.</p>
<p>Euskerea i&ntilde;ok ez dau jasoko geuk euskaldunok jaso ezik.</p>
<p>Geuk gura badogu, bai, jasoko da, ta biziko da, erdaldun guztiak bere aurka egon arren be.</p>
<p>Galtzen bada, geure erruz izango da. Orain arte galdu dana be geure erruz galdu da.</p>
<p>Geuk galduko dogu edo geuk irabaziko dogu.</p>
<p>Gaur eguneko bidean badoa, ez dago erregerik euskerea jasoko dauanik, ez dago legerik be, ez dago ez libururik ez ikastolarik ez ezer, euskerearen eriotzea eragotziko dauanik.</p>
<p>Euskerea azkenetan dago, ta ilgo da, ta errua euskaldunek dabe.</p>
<p>Euskaldunek ez dabe maite euren elea ta orregaitik ez dabe erabilten. Euskaldunek beti erderaz egiten dabe. Besteei erakutsi ona emoteko i&ntilde;or bai&ntilde;o beartuago dagozanak eurak, dana erderaz egiten dabe. Abertzaleak mordoska ikusi leikez kaleetan, batzokietan eta abar, danak euskaldunok izan arren, beti erderaz itz egiten. Abertzale erdaldunak ez dabe bape leiarik erakusten euskerea ikasteko. Dendetako ate-buruetan euskerazko idazkuntxu bat ez da ikusten. Izparringietako euskerea iru edo lau katuk bai&ntilde;o ez dabe irakurten. Euskerea baztertuta dago. Bazterrean euskaldunak sartu dabe, ta egunero sartzen dabe. Erdaldunen bearrizanik ez dago gure euskera zarra luditik bialtzeko.</p>
<p>Esan daigun barriro: Euskotarren elea euskotarrak gaizkatu leikie, gura izan ezkero.</p>
<p>Eurok gura ez badabe, alperrik da atzerriko erregeakana jotea.</p>
<p>Euskerea gaizkatu... edo geuk edo i&ntilde;ok ez.</p>
<p><mentioned>1920-X-30</mentioned></p>
        </body>
      </text>
      <text>
        <front>
          <head rend='Bold'>--><p>Noz, nun, zelan?</p><--</head>
        </front>
        <body>
<p>Ia urte bi oneetan nozik-bein agertzen izan da emen euskal idazleen artean gurari bat, danoi poza emoten dauskuna: Euskeraz izparringi onetan idazten dogunok, eta ostantzeko euskaltzaleak be bai, Bidasoz andikoak eta Bidasoz emendikoak, egun baten alkartu bear dogula nunbaiten, alkar ezagutzeko ta alkar besarkatzeko anaiak garan lez, ta egun gozo-gozo bat alkarregaz igaroteko, geure elez bakar-bakarrik egi&ntilde;az, ta geure artetik alde eragi&ntilde;ik edozetariko erdera dakarren guztiei.</p>
<p>Euskal egun bat!!</p>
<p>Ori danok gura dogu, bai&ntilde;a nun batu?, eta... noz batu?, eta... zeintzuk egintza bete egun aretan?, eta... nok artu zeregi&ntilde;a egun ori eraltzeko edo organizetako?</p>
<p>Orretantxe dago ba untzea.</p>
<p>Onetan, irasi zan Euzko-Gastedi-Batza, ta bere egikizunen artean, orixe, euskal idazleen batzar egun ori eraltzea izan zan bat.</p>
<p>Eta lengo baten itz egin neban euren Buru-Batzako bategaz, ta esan eustan asmo ori ez daukela aztuta, asmo ori aurrera eroan bear dabela, ta bete.</p>
<p>Orain, berak esan ebanez, gura leukie jakin euskal idazleen eretxia arazo onetzaz, batez be Bidasoz andiko euskal idazleena, batzar onen zegaitirik andiena da ba, andiko ta emendiko euskaltzaleak eta abertzaleak alkarregaz batu gaitezala... lenengoz!!... jakin gura leukiela ba zein leku deritxon egokiena batzarra egiteko, baita noz izan leiken aldirik egokiena, ta gero, zeintzuk jai gertau al leikezan egun aretarako.</p>
<p>Nik esan neutson Euzko-Gastedi-Batzakoari, neure eretxiz iru itandu &laquo;noz, nun eta zelan&raquo; orrei neuk onantxe erantzungo neuskioela:</p>
<p>Noz?... datorren iraillean.</p>
<p>Nun?... euren eta geure alde oneen bitartean, bide-erdi inguruan, eta erri txiki batean, euskalerri uts-uts baten.</p>
<p>Zelan?... Jai ekarrak edo senzilloak, panparrokeri gitxi; ezpata-dantzea, pelota partidu on bat, eta aize zabalean euskal idazleen batzarra, bertan emengo batek arei ta ango beste batek emengoai anai agurra egi&ntilde;ik; orrexegaz ta alkarregaz egun guztia igarorik eta alkarregaz bazkaldu ta alkarregaz barriketan egi&ntilde;ik... naikoa.</p>
<p>Ara joaten bagara uste izanik bertan gauzak bidean ipi&ntilde;iko doguzala urrengo tirekada baten geure aberri Euzkadi maite au aske atarateko; ta orrez ganera, batzen bagara diskurtsua emendik eta diskurtsua ortik egun santu guztian alkarri adarra joten ekiteko... ez dogu besterik egingo burukomin andi bategaz urten bai&ntilde;o.</p>
<p>Nire eretxiz egun ori da alkarregaz egun alai bat igaroteko. Beintzat neu ez naz joango ara desesperauta lez ibilteko, egun guztian begi-zearka betozko illunaz ibilteko; ni banoa izango da, J. l., egun gozo bat, argi ta alai, Bidasoz andiko neure anaiakaz igaroteko.</p>
<p>Kirtenkeriren bat esan al dot? Izan leiteke. Alan bada, zeuek esan itz zuzena ta bena ta jakingarria, eta parkatu.</p>
<p>Ia ba, Antxuberro, Zerbitzari, Oxobi, Hiribarne, eta zuek, Bidasoz ortiko idazleok, zer erraiten duzue?</p>
<p><mentioned>1921-III-16</mentioned></p>
        </body>
      </text>
      <text>
        <front>
          <head rend='Bold'>--><p>Dregueral-en lagunak</p><--</head>
        </front>
        <body>
<p>Dregueral-ek gure euskerearen aurka egin dau. Esan genduan ori ez dala asko arritzeko, motz uts-utsa dalako. Bai&ntilde;a txarrena da euskerea zapaltzeko lagun asko daukola emen.</p>
<p>Nortzuk dira lagunok? Piperpote ta belarrimotz geienak. Eurrez dagoz Dregueral-en lagunak emen.</p>
<p>Bai&ntilde;a ondi&ntilde;o beste lagun obeak daukoz Dregueral-ek emen gure aberri onetan euskerea zapal-zapal izteko.</p>
<p>Nortzuk diran orreek?... Ikaratu zaiteze!... eta ez naizue jo.</p>
<p>Lagun orreek... esango ete dot, ez ete dot esango?... Jaungoikoak gura dauana izan daitela! ta or naioak uretara... danba!</p>
<p>Dregueral-en lagunik onenak euskerea zapaltzeko, &laquo;jeltzaleak&raquo; dira!</p>
<p>Ara, irakurle, ikusten dozuzanean euskaldun bi edo iru edo geiago, jeltzaleak izanik euren artean erderaz itz egiten (eta ori eurrez ikusi zeinke), esaizu: Orreexek dozak Dregueral-en lagunak euskerea ilten.</p>
<p>Ikusten dozuzanean jeltzaleak asarreka euskerazko itz edo berbaren bat ulertu ez dabelako, esaizu arek ez daukola bape zaletasunik bere ele alde, ta laster itxiko dauala euskerea, ta Dregueral-en laguna izango dala.</p>
<p>Ikusten dozuzanean jeltzaleak euskerazko gauzarik irakurri gura ezta, gatxa egiten jakela ta onetariko atxakia darioela, esaizu Dregueral-en lagunak dirala.</p>
<p>Ikusten dozuzanean euskal irakastolak erdi-utsik, nun ikasi euki ta ikasi gura ez erakusten daben ainbat eta ainbat gazte jeltzale ikusten dozuzanean, esaizu Dregueral-en lagunak dirala.</p>
<p>Geuk abertzale guztiok euskerea benetan maite bagendu, naiz Dregueral naiz bere aldeko piperpote guztiak gorabera, euskereak ez leuke bape galduko lekurik, bai zera!, irabazi egingo leuke. Eurek euskerea il gurea erakusten daben ezkero, guk erakutsiko geunke euskerea biztu gurea; ta edo geu danok il bearko gindukiez, edo ezin izango leukie il euskerarik, ezta makaldu be, arazo au ba geure &laquo;gurarian&raquo;, geure guramenean dago.</p>
<p>Orretan dago guztia, geuk gura edo geuk gura ez.</p>
<p>Geuk gura izan ezkero, ez dago Dregueral-ik euskera ilgo dauanik.</p>
<p><mentioned>1921-IV-22</mentioned></p>
        </body>
      </text>
      <text>
        <front>
          <head rend='Bold'>--><p>Oyartzunera</p><--</head>
        </front>
        <body>
<p>Esan bearrik ete dogu barriro be biar Oyartzunen egingo diran euskal jaiak zeintzuk eta zelakoak diran?</p>
<p>Baleiteke ondi&ntilde;o be batenbatek esatea: Ze jai dituk orreek? Nok asmau jozak? Zer ospatzen joek? Noz dituk?...</p>
<p>Orrelakoxe gibelaundiak daukoguz gure abertzale purrukatuen artean!</p>
<p>Bada, or beste aldean dagoz euskeraz, atzo lez, eta jakin gura dauanak antxe irakurri bei.</p>
<p>Gipuzkoatik idazten daust jai onen antolatzaille batek, eta di&ntilde;o ganeratu leitekela, Pasai, Donosti, Errenderi ta Zaldibiko ezpata-dantzariak be joango dirala. Alkate jaunak erreztasun guztiak emon dituala. Eta bere ustez jai oso polita egingo dala, batez be arratsaldean.</p>
<p>Neuk be uste dot jentea batuko dala, lengo egunetan ez neban uste ainbeste; bai&ntilde;a orduan esan nebana di&ntilde;ot, naiz asko naiz gitxi, batuko gara euskaltzaleak eta euskal idazleak, eta batzen garanok egingo dautsogu zor jakon agurra euskotarren abenda ele garbiari; ez dogu ukatuko geure jatorria Euzko-Gastedi-Batzak eraldu dauan EUSKEREAREN EGUNEAN.</p>
<p>Orixe da aberriaren eguna, ta bere semeak, al izan ezkero, beintzat, ez dabe utsik egin bear amaren egunean. Eldu bear dabe amaren ondora, berari esateko: &laquo;Zeure semea naz ta zeugana nator zeuri laztan bat emotera&raquo;.</p>
<p>Oyartzunen euskeraren jai orren ordez jarri balebe <foreign>&laquo;La fiesta del Casteyano&raquo; </foreign>eta jai batzuk eraldu balebez <foreign>&laquo;cantaores y bailaores flamencos&raquo; </foreign>eta <foreign>&laquo;una becerrada en la que estoquear&aacute; el famoso Cuerete&raquo; </foreign>eta <foreign>&laquo;pronunciar&aacute; un discurso retunbante el acreditado profeta Tatarat&aacute;&raquo;, </foreign>eta oneetariko jai atalak jarririk, eurrez joango zan jentea, urri&ntilde;etatik be, eta euren artean gaur atxakia dariola dabiltzan abertzale (??) asko.</p>
<p>Bai&ntilde;a alde (diferentzi) bat dago orduan joango litzakezanetatik orain joango garanokana; areek asko bai&ntilde;a erdaltzaleak, atzerrizaleak, eta gu gitxi izan arren euskaltzaleak, geure aberri-zaleak. Ori, alde andia da!</p>
<p>Zeintzuen artean gurago, irakurle?</p>
<p>Eskier (seguru) nago erantzungo dozula &laquo;zuekaz euskaldunokaz gurago&raquo;.</p>
<p>Etorri, ba, biar.</p>
<p>Ezin zara etorri? Ezi&ntilde;a badozu, aske zara; ezi&ntilde;ari i&ntilde;ok ez dautso irabazten.</p>
<p>Al dozu? Ez geratu etorri barik.</p>
<p>Alde batetik beartuta lez zagoz etorteko al izan ezkero; bai&ntilde;a orrez ganera, egun eder bat igaroko dogu, egun ederra euskerearen maitasuna dabenentzako.</p>
<p>Euskerea maite badozu, egun atsegi&ntilde;a izango dozu. Guk egin bear doguz an barriketak alkarregaz! An alkar ezagutuko gara aberri alde guztietako euskaldun abertzaleak; ara elduko dira Zuberotik, Laburditik, Naparratik, Gipuzkoatik, Arabatik eta Bizkaitik. Danok batera. Noz alan aurkitu gara i&ntilde;oz?</p>
<p>Aberriaren alde guztietako semeak alan alkarregana batzea, ez al da gauza ikusgarria, ta garrantzi andiduna? Bai bein!!</p>
<p>Biar Oyartzunera ba al dozuen danok.</p>
<p>Biar arte.</p>
<p><mentioned>1921-VI-8</mentioned></p>
        </body>
      </text>
      <text>
        <front>
          <head rend='Bold'>--><p>Oyartzungo jai ederrak</p><--</head>
        </front>
        <body>
<p><hi rend='Bold'>Bidasoz andiko ta emendiko euskal idazleak Oyartzunen alkartu</hi></p>
<p>Lau katu?... Nok esan dau Oyartzunen lau katu batuko ete gi&ntilde;ean?... Nor izan zan ori esan ebana?... Neu izan nintzan, eta ementxe apal-apalik autortzen dot oker izugarri baten nengoala. Asketsi, ba.</p>
<p>Batzar ederra Oyartzungoa arai&ntilde;egun, alde guztietatik begiratuta:</p>
<p>Erria guztizko ederra ta eusko eredua, ta bere biztanleak, alkatea ta abadeak aurrenengo izanik, guztizko argiak, eta alegi&ntilde;etan erbestetik joan gi&ntilde;eanai zelan poz-emongo.</p>
<p>Bildu gi&ntilde;ean euskal idazleak, i&ntilde;ok uste genduan bai&ntilde;o geiago, mordo galanta. Or atzerago ikusi zeinkiez zenbat eta nortzuk.</p>
<p>Ostantzeko euskaltzaleak, idazle ez diranak, notintza andia. Erria noti&ntilde;ez bete-beterik aurkitzen zan.</p>
<p>Eta bildu gi&ntilde;ean guztiok, auxe da onena, euskaldunak, eta geure aberriaz batera euskerea maite-maite dogunok.</p>
<p>An etzan entzuten euskerea bai&ntilde;o, an ez egoan itz zakarrik, an etzan ikusten arpegi batxu be asarre, danak egozan pozik eta atsegi&ntilde;ez eta alai. Zelan ez, Ama baten umeak baziran, aspalditik alkarren urrin egon diranak, eta arai&ntilde;egun batzartu ziranak alkarri anai-laztan gozo bat emoteko?</p>
<p>A zan a, jentea! Abenda zarra da gurea, bai&ntilde;a arai&ntilde;egun Oyartzunen batzartu zan lako notintza bat idoroteko or Ebroz beste aldean... farol askotxo gastau bearko litzake billa!</p>
<p>Gu emen Bilbaoko geltokian bultziratu gi&ntilde;eanean, uartu genduzan Sokoa ta beste euskal idazle batzuk; gero Durangon, Eibarren, Elgoibarren, Deban (emen sartu ziran Tene, Asier, euskal idazleak eta neskatilla euskaltzale bat), Zumayan, Zarautzen, banaka-banaka lez, igarri barik asko sartu ziran, eta Donostira eldu gi&ntilde;eanean, bertan itxaroten egozanakaz, mordo galanta egin genduan.</p>
<p>Sartu gi&ntilde;ean danok Irungo tximist-buitzian, eta Oyartzungo geltokian jatsita oi&ntilde;ez joan gi&ntilde;ean errira, bertara eldurik jaupa nagusitik urteten eben orduan. Erriko enparatza noti&ntilde;ez baltz egoan. An aurkitu genduzan ainbat eta ainbat euskal idazle. An zan ba alkarri bostekoak estutea, ta alkarregaz poz-pozik geure euskeraz itz egitea.</p>
<p>Olantxe egon gi&ntilde;ean batak inguru arte, bitartean Pasai Deun Jon-tarren aurreskua ikusirik atsegin andiaz, eta Mendibururen opa-arria agertutea be bai, bertan Labayen jaunak itz goralgarriak esan ebazala Mendibururen alde ta gure euskerearen alde.</p>
<p>Sartu gi&ntilde;ean gero jateko-etxean, aldraka etxeko geletan; eta onetan, bazkaria asi bai&ntilde;o lenago, orra nun sartzen jakuzan abade bi, gazteak, euskotar antzeko uts-utsak, eta euren euskera bigun eta gozoaz esaten dauskue eurak dirala Antxuberro ta Oxobi. An izan zan poza!</p>
<p>Bazkaldu ta gero, or laurak bai&ntilde;o lentxuago, batzartu gi&ntilde;ean euskal idazleok eta bai euskaltzale asko be, erriko eskolen aretoan, areto zabal izugarria; ez dot larregirik esango, emengo <foreign>&laquo;Sal&oacute;n de la Filarm&oacute;nica&raquo; </foreign>bestekoa ba dala esanaz. Ba, dana bete zan.</p>
<p>Batzarraren asieran irakurri genduzan Batzarrari bidalduriko idazki ta urrutidatzak agur egiten. Ara:</p>
<p>SORALUZE.&mdash; Elosuko batzarrera jun bear eta ezin orretaratu. Nere agur biotzekoa. Kiriki&ntilde;o ta euskaltzale danai. Zeleta.</p>
<p>ASTIGARRAGA.&mdash; Agur sutsua dagizuet bildu zeraten euskal idazle guziori, ni ezin joan. Agur Gora Euskera. Txadon-Zaya.</p>
<p>DEBA.&mdash; Nere gogoa zuekin dalako opa dizuet egun paketsu eta alai bat euskaltzale guztioi. Katrapon.</p>
<p>DONOSTIA.&mdash; Tamal zait zuen artean arkitu ezi&ntilde;a; bai&ntilde;an nere gogoa ta biotza zuekin daude. Garitaonandia-tar Bitor.</p>
<p>AZPEITI.&mdash; Baserritarren illeroko batzarra degulako soi&ntilde;ez zuen artean ezin izan arren gogoz zuekin naukazute. Erlomendi.</p>
<p>SEGURA.&mdash; Euzkadiren seme-alaba jatorrak Aberriari dagiozuten opari eder oroigarri onetan biotzez or nazute. Agur guztioi. Otamoztarra.</p>
<p>SESTAO.&mdash; Batzarraz baten da Sestaoar Jel-batzokia. Lendakari Bilbaok.</p>
<p>Orreek izan ziran urrutidatzak. Eta ona emen orain irakurri ziran iru idazkiak:</p>
<p>EUZKO-DEIA.&mdash; &laquo;Bilbaotik 1921ko Bagilla 18an. Kiriki&ntilde;ori. Agur irakasle ta aberkide maiteoi: Euzko-Gastedi-Batzak Oyartzunen gertau dauzan jaietara pozik joango gintzakez. Bai&ntilde;a biar bertan jai andiak Gaminizen eukiko doguz, Bilbaoko Euzko-Gastediak eginda. Eta eurak geuk geronek eraldu doguz ta, ezin utsik egin.</p>
<p>Orregaitik ez gara Gipuzkoako erri begiko orretara joango, Euzkadiko euskal idazleak ezagutu ta laztandutea, guretzako atsegi&ntilde;ik andiena izango zan arren. Bai&ntilde;a esaiezu an batuko diran guztiai, eurekin batez gagozala, ta Aberriaren alde egiteko ez dogula i&ntilde;oiz bez gure lana ukatuko.</p>
<p>Gora euskerea! Gora Euzkadi! Gora zuek, idazle maiteok! Altuna-tar Joseba, Errasti-tar Joseba Mirena, Jemein-dar Keperin, eta Gallastegi-tar Eli&raquo;.</p>
<p>BILBAOKO EUZKO-GASTEDIJA.&mdash; &laquo;Bilbaoko Euzko-Gastedija&raquo;k agur bero sutsua dagitse Oyartzunen batzalduko diran euskal idazle guztiai, ta uste betean dago batzar orretatik aberrirako onura aundiko asmoak urtengo dirala.</p>
<p>Gure izenaz or doakizue Arrutza-tar Mikel bazkidea, &laquo;Larrabaster-tar Jon&raquo; izenordeaz zuen artean oso ezaguna. Gora Euzkadi ta Euskerea! Lendakaria, Gallastegi-tar Eli&raquo;.</p>
<p>ENBEITA-TAR KEPARENA, &laquo;Biaizteritik 1921ko Bagilla 19. Kiriki&ntilde;ori. Agur neure adiskide on maitea: Arabako bazter onetatik bialtzen dautsut idazkitxu au, Oyartzunen batuko zarien gure anai euskal idazleei nire izenean anai-besarka maitakorra eman dagioezuntzat.</p>
<p>Euzkadi-arerioak uste dabe Jel-eriotza lortu dabela bai&ntilde;a... guzurrean dagoz. Jel-eriotza geroago ta urri&ntilde;ago dago. Euzko-Gastedi-Batzak euskereaz birrinduko dauz gure arerio zitalen eragozpen guztiak, eusko epelak berotu, beroak zindotu eta zindoak geiturik guzti au Jaungoikoaren laguntzaz.</p>
<p>Goiz eder alai dakuskunean</p>
<p>Eguzkiagaz oskarbi</p>
<p>Izaten dira bizirik diran</p>
<p>Geienentzako pozkarri;</p>
<p>Bai&ntilde;a ondoren aize deungeak</p>
<p>Ekatxa badai ekarri</p>
<p>Len alai-alai ziran biotzak</p>
<p>Tamalez oi dira jarri</p>
<p>Auxe berberau jazoten jako</p>
<p>Euskera maitaleari.</p>
<p>Euskerea da euskaldunentzat</p>
<p>Oskarbiko eguzkia,</p>
<p>Geure gogoa, geure biotza,</p>
<p>Poz eta atsegin guztia;</p>
<p>Ekatx deungea gure artera</p>
<p>Sartu dan erdalkeria.</p>
<p>Jaso daigun ba ekatx onen gain</p>
<p>Euskera maitegarria.</p>
<p>Bestela zelan esango dogu</p>
<p>Au dala Euskalerria?</p>
<p>Gora Euskadi geurea! Gora euskerea! Gora Oyartzungo euskal idazle batzarra! Zeuekin dago, Enbeita-tar Kepa&raquo;.</p>
<p>Enbeitaren idazki oni txalo-jote andia egin eutsoen entzuleak.</p>
<p>Bereala, Labayen jaunak itzaldi laburtxu bategaz esan eban batzar aren zegaitia, ta iragarri eban nortzuk itz egin eben. Lenen itz egin eban Ma&ntilde;arikoak. Onek amaituta, jagi zan Antxuberro, eta itz sutsu ta ederraz esan euskun zenbat balio dauskun euskereak, beroni deitu leiola geure gaurko Lege Zarra, ta berau eutsin eta berau edertu ta berau aberastu ta berau zabaltzen alegindu bear dogula. Zelako pozaz entzun genduan Bidasoz andiko abade gazte azkar onen itza! Gora zeu, Antxuberro!</p>
<p>Gero, deadar egin geuntson Urretari itz egiteko, ekarri genduan maira, ta... mutillak! ak egin euskun itzeikizuna! Maitasuna aitatu eban eta azaldu euskun maitasuna dala egipen andi guztien iturria, ta ipi&ntilde;i euskun aberri-maitasun eta euskera-maitasun eredutzat gure maisu andi Arana Goiri-tar Sabin.</p>
<p>Ara, Antxuberrori eta Urretari jo eutsiezan txaloak andi ta sarratuak izan ziran, gortugarriak, eta luzaro. Ba egoan an sua!</p>
<p>Itzeikizunak amaituta, Urki Zornotzako izparkariak eskatuta, erabagi zan aburu batez, Buenos Airesko abertzale jatorrai zorion agurra bidaltzea Laurak Bat-en izan daben gurenda andiagaitik.</p>
<p>Onen ondoren, Otarpe Errenderiko izparkariak azaldu eban egoki izango zala Batzarraren izenean agur bat bidaltzea geixorik dagozan euskal idazle andi biri, Axeri eta Enbeitari. Entzun ordukoxe erabagi zan, txalo andiakaz sarizturik Otarpen asmo ori.</p>
<p>Onen ostean, Kuku-Erri Azkoitikoak agertu eban, Enbeita ondi&ntilde;o Biaizterin dagoala bere osasun billa, eta lanik ezin egin eta gastua eukirik, berari zelanbait laguntzeko antxe bertan txindi-biltze bat egitea. Euskaltzale zar gipuzkoar batek, entzun orduko Kuku-Errik i&ntilde;oana erantzun eutson: &laquo;Arzak txapela eta itzik geio ein gabe asi ari billatzen&raquo;. Eta alantxe asi zan eta bildu zituan 181 laurleko.</p>
<p>Azkenez Oxobi jauna jagi zan eta batzarrari agertu eutson bere asmoa; datorren urteko batzarra izan daitela Sara Laburdiko urian, Axular euskal idazle ospatsuaren jaioterrian. Danok erantzun geuntson baietz, eta bereala abesturik Itxarkundea eta Eusko Abendaren Ereserkia urten gi&ntilde;ean enparantza zabalera.</p>
<p>An dantzatu ziran Zaldibiko, Pasai Deun Kepako eta Donostiko ezpata-dantza aldrak. Zein polito ikasi daben gipuzkoar mutillak gure Bizkai dantza gogor au!</p>
<p>Azkenez, Errenderiko makil-dantzari txikiak. Oneexek bai euki eben mundu guztia eurei begira-begira poz baten! Erakutsi eben mutil txikiok belarri ereskor ederra daukela eta anka bizkorrak.</p>
<p>Txalo andiak entzun ebezan danak, eta dana zor jake mutil begiko arei.</p>
<p>Ona emen orain Oyartzunen atzo bildu ziran euskal idazleak. Erreskada onetan batzuk bearbada ez dira egongo sartuta; berau egin eban eguerdian Larraitz Alegiko izparlariak, neuri lana aurreztutearren, eta beragaitik eskerrak dagitsodaz emendixek; erreskadan neuk sartu dodaz Kuku-Erri ta Bego&ntilde;ako biak; izan leike batzuren batzuk, oneek lez, erreskada onetan ez agertzea, Larraitzek bazkari etxean idoro ez ebazalako.</p>
<p>Ara: Matxin Gorri, Samaiko Zulo, eta Txinparta, Tolosakoak; Larraitz, Alegikoa; Goikola, Zoraitz, Alo&Ntilde;amendi, Ziritxo, Azpiola, Tximista, Zumardi, Mendi-zorrotz, Dunixi, Donostikoak; Ko-Ai, Artamendi, Endika, Erauskin Errotari, Ordiziakoak; Otxandi, Otxandiokoa; Aralar-mendi, Zalbidikoa; Otarpe, Neonek, Braxak, Izkillu, Gainbera, Lieizpe, Errenderikoak; Biar, Ondarroakoa; Gelatxo-Errota, Aberri, Elgoibarkoak; Ibaigane, Bergarakoa; Antxuberro, Oxobi, Laburdikoak; Iturbide, Iru&ntilde;a-tar Alesander, Naparrakoak; Basanaitz, Mendi-Lauta, Zubiondo, Zarautzekoak; Tene, Asier, Debakoak; Txi&ntilde;uelo, Ma&ntilde;arikoa; Andutzmendi, Gernikakoa; Urki, Zornotzakoa; Arrugain, Bilbaokoa; Urni, Gogorra, Santanazubipekoa, B-tar P., Durangokoak; Zargazte, Eibarkoa; Zubigar, Pasai Zabalekoa; Murumendi, Isasondokoa; Buruntza, Andoaingoa; Ondartza, Pasai Deun Kepakoa; Kuku-Erri, Azkoitikoa; Urrioalabeitia-tar Amantzi, Zornotzakoa; eta Bego&ntilde;ako Jelbatzokitik eta Euzko-Gasteditik Goti-tar Bedita, baita Abertzale ta Matxin, Mungiakoak.</p>
<p>Ez al da mordo galanta?</p>
<p>Illuntzean Donostira etorri gi&ntilde;ean Oyartzundik, eta apal-ostean batu gi&ntilde;ean Eusko Etxean, eta an be barriketa ederrak euskeraz euki genduzan; abestu ebezan Txanton Piperriren zatiak lenengo Lizarraga Debarrak (Pasaian bizi da orain), gero biek batera Arostegi abotsendoak eta Gorostidi abotsoliak, guztizko ederto, eta azkenez Olaizola abeslari gorengoak abestu eban berak dakian lez, txalo andiak entzunik. Danoi eskerrak euskal idazle guztion aldetik.</p>
<p>Gure lagun Dunixik irakurri zituan &laquo;Abarrak&raquo; liburuko ipuintxo bi: Tximistargi barria, eta Atxuriko millagroa.</p>
<p>Egun eder bat igaro genduan Gipuzkoako gure anai euskaldunakaz. Eskerrak eta agur zuei. Gora Gipuzkoa!</p>
<p>Amaitu bai&ntilde;o lenago, gure batzarrera joandako euskal idazle guztion ordez eskerrak Oyartzungo alkateari, erreztasun guztiak emon zitualako, baita bazkal orduan Oyartzunen bertan egiten dan Bitsdun Txakoli&ntilde;a botilla pilla bat biali zigulako. Ori dek alkate bat, ori!</p>
<p>Txapel-okerrik be ez genduan ikusi, eta ustea dogu ori be Oyartzungo alkateari zor zaiola, berak nunbait Mirallesi esan bear izan zion etzala txapel-oker bearrik, eta berak erantzuten zuala etzala ezer izango.</p>
<p>Agur, arai&ntilde;egun Oyartzunen batzau ziran euskal idazle ta euskaltzale guztioi. Datorren urtera arte Saran!</p>
<p><mentioned>1921-VI-21</mentioned></p>
        </body>
      </text>
      <text>
        <front>
          <head rend='Bold'>--><p>Euskerea jakin erazo</p><--</head>
        </front>
        <body>
<p><hi rend='Bold'>Euskerea dendetan</hi></p>
<p>Lengo igandean Donostiko batzarrean Euzko-Gastediak arturiko erabagi bat izan zan: Euskera-aldezko Batzako bazkideak bi&ntilde;ako aldretan ipi&ntilde;i ta egunean aldra bakotxak egin daiala dendetatik ibiltaldi bat, salneurriak eta salgeien beste zertzeladak &laquo;euskeraz&raquo; eskatzen.</p>
<p>Asmo onuratsua da berau gure euskerarentzako, ba, danok ori egingo bageundu euskerea bearrekoa egingo geunke emen geure aberrian, eta bearrekoa egitea lakorik ez dago jenteari eragiteko euskerearen aldera.</p>
<p>Euskaldunak onetan bigunak izan gara, ta gara gaur be. Guk alegi&ntilde;a egiten dogu atzerritarrak ulertu daiskun, bere ele edo izkuntzea ondo ez badakigu, mordoilloka ta ki&ntilde;uka bai&ntilde;o ez bada be; arexeri atzerritarrari eder egitearren bere elea ikasten dogu zelanbait.</p>
<p>Berak, ostera, euskaldunen artean bizi arren, ez dau geienean alegi&ntilde;ik egingo gure elea ikasteko... bai zera! gure elea basati edo <hi rend='Italic'>salvajeena</hi> dala esaten dausku geuri arpegira, ta kitu.</p>
<p>Nik bein ikusi neban ementxe Bilbaon auxe: Neu nengoan burdi&ntilde;eri-denda baten zeozer erosten, eta sartu zan bertan andra bat baserritarra, erderarik ez ekiana, ta bertako mutil bati eskatu eutson euskeraz, jaki&ntilde;a, &laquo;mai gainerako hule bat&raquo;.</p>
<p>Ia ba, erderarik ez ekiala be, andra arek erderaz <foreign>&laquo;hule&raquo; </foreign>esaten eutson arren, dendako mutillak, bape alegi&ntilde;ik egin barik aituteko, siku-siku erantzun eutson: <foreign>&laquo;No entiendo vascuence&raquo;. </foreign>Andrea geratu zan minduta lez arek euskeraz ez ekialako, bere begi bigunetan erakusten eban bere atsekabea, ta bere artean lez esan eban: &laquo;Ai ene, nik zelan aitu erazoko dautsat oni&raquo;.</p>
<p>Orduban neuk esan neutson euskeraz:</p>
<p>&mdash;Etzaitez estutu, egin-egi&ntilde;ean be, emen inguruan ainbat denda daukozuz onetarikoak, burdi&ntilde;eri-dendak (ferreteriak) eta zoaz euretara, ta euskeraz eskatu beti, ta topauko dozu batenbat aituko dautsuna. Ara, nik ikusi baneu onek morroi onek alegin zeozer egin dauala zuri aituteko, neu zeuen bitarteko jarri ta alkar aitu erazoko neuskizue; bai&ntilde;a bape alegi&ntilde;ik egiten ez daualako, orrexegaitik, ez dot gura bitartekoa izan, eta zoaz beste dendetara. Ara, ortxe aurrean sartu zaitez, ta uste dot euskaldunen bat topauko dozula&raquo;.</p>
<p>Dendako morroia begira-begira egon zan bioi, bai&ntilde;a nik ez neutson ezer esan; neure artean esaten neban: &laquo;Auxe beti egingo balebe ona datozan euskaldunak, edo euk edo eure ugazabak ardurea artuko zeunkie euskerea ikasteko edo ire lekuan euskaldun morroi bat eukiteko dendan&raquo;.</p>
<p>Euskaldun abertzale geienak ori egingo bagendu, dendetara sartu ta bear doguna euskeraz eskatu, ta ori ez bein edo alditxu baten, beti bai&ntilde;o, laster igarriko litzake, laster sal-erosleak euskeraz ikasiko leukie, edo beintzat, euren dendetan euskalduna eukiko leukie.</p>
<p>Ementxe Bilbaon gagozan beste euskaldun balegoz frantzitarrak edo ingelandarrak edo doistarrak edo... txi&ntilde;atarrak, uste dozue ez legokela Bilbaoko denda guztietan frantzitar edo ingelandar edo doistar edo... txi&ntilde;atar bat? Bai!!</p>
<p>Makalak gara, makalak. Guk onetan eredutzat artu bear geunkez Ebroz andiko belarrimotzak, euren bidetik jarraitu; eurek egiten dabena egin, eurak artu maisutzat. Eurek, euskaldun uts-utsa dan erri batera eltzen diranean, euren elez itz egiten dabe, ta dana eskatzen dabe euren elez; ez dira ibilten koipekerietan, dri-dra, eurena, jo ta keea, ta ulertzen ez badautsie, eurek euki daroe zer-esan geiago, ta purrustadaka asten dira, ia zelako basatiak eta ezjaki&ntilde;ak diran erri aretan, eta abar.</p>
<p>Ba, guk egin daigun eurek lez, alde guztietan, edo beintzat eurek geure bearrizana dabenetan; egin daigun euskeraz, ta ulertzen ez badauskue, alde beste leku batera, geure arterako esanik: Arraiorrek ba, niretik ogia atara bear bok, neuri ulertzen alegindu bearko dok; euk neu bear nok, eta neuk egin bear eure elez? Neuk eu bear autanean, izan leikek eure elez egitea, bai&ntilde;a ez ostantzean&raquo;.</p>
<p>Donostin Euzko-Gastedi-Batzak arturiko erabagia, Altzagatar Jon Mungiako ordezkariaren asmoa ontzat artuta, orretaraxe doa, ta danok lagundu daiogun.</p>
<p><mentioned>1921-VII-20</mentioned></p>
        </body>
      </text>
      <text>
        <front>
          <head rend='Bold'>--><p>Orrenbeste?</p><--</head>
        </front>
        <body>
<p>Baionako &laquo;Eskualduna&raquo; izparringian dakusku irakurgai bat, J. E.-rena (ez dakigu berau nor dan), eta bertan auxe irakurten dogu:</p>
<p>&laquo;Gogorra, dorpea, askotan truskilla, bizkaitarren eskuara. Garbiago zauku, leunago ere mendiez hunaindian derabilaguna, nahiz den gutien bat aberatsago hangoa&raquo;.</p>
<p>Orrek ez gaitu bape arritu, amaika bider terdi entzun dogulako gure euskerea latza dala, au dala ta ori dala.</p>
<p>Bai&ntilde;a arritu gaituana izan da J. E.-k gerotxuago emoten dauan arrazoia, ara: &laquo;Irakurtzen dugularik, ezin adituarekin askotan buruan min emaiten dauku&raquo;.</p>
<p>Orra or zegaitik deritxon gure euskereari gogorra, dorpea, ta askotan truskilla.</p>
<p>Bai&ntilde;a arrazoi ori, bardin-bardin emongo leukie emengo euskaldunek ango euskereagaitik. Emengo euskaldunek J. E.-ren &laquo;Eskualduna&raquo;ko irakurgaia, adituko leukiela uste al dau berak? Ez leuskioela burukomi&ntilde;ik egingo uste al dau?</p>
<p>Arrazoi orretatik, ludiko ele guztiak dira &laquo;gogorrak, dorpeak eta askotan truskillak&raquo;... aditu ezin dauzan edonorentzat.</p>
<p>Ez gara asarratu ori J. E.-k esan daualako, ez, bai zera!... berak esango leuken lez &laquo;irri&ntilde;o&raquo; bat urten jaku.</p>
<p>Gure euskereak <hi rend='Italic'>zazaza</hi> gitxi dauko, obeto esateko, geuk darabilgu <hi rend='Italic'>zazaza</hi> gitxi; guk s, z, ts, tz abotsak, gogor esateko ekandua dogu, <hi rend='Italic'>zazaza</hi> barik; eta ortik sortzen da gure euskeraren gogortasuna Frantzia aldeko belarrientzat. Guk ikasiko bagendu J. E.-ren euskerea be, gogorra urtengo litzakigu, geure oguzkereagaitik. Emen be, zizipaza dauken umeren batzuk eta emakumeren batzuk bizkaitar euskerea leun-leun, me-me, gozo-gozo, frantzitarren antzera egiten dabe.</p>
<p>Bizkaitiar-euskereak, berak, ez dogu uste J. E.-k di&ntilde;oan besteko dorpetasuna dauanik.</p>
<p>Orain J. E.-k ezin dauala ondo ulertu? Ai, ori beste arlo bat da, adiskidea!</p>
<p>Ori ez da gure euskerearen &laquo;dorpetasuna&raquo;, ori, ezer izatekotan, zeure &laquo;dorpetasuna&raquo; da.</p>
<p><mentioned>1921-VIII-17</mentioned></p>
        </body>
      </text>
      <text>
        <front>
          <head rend='Bold'>--><p>Erregenak</p><--</head>
        </front>
        <body>
<p>Atzoko egunez oin urtebete, illuntze aldera, Mallape etxean barriketa gozoan aurkitzen ziran bertoko senar-emazte ta euren alabatxo Miren ta Sorne, ta euren semetxo Kepander.</p>
<p>Jaki&ntilde;a, izketagaia zan gau aretan Erregeek zeintzuk emoi ekarriko ete eutsiezan iru neba-arrebatxuei. Batak au, ta besteak ori, gauza asko aitatuten eben, gauza asko gura, bai&ntilde;a bat bai&ntilde;o ezin eskatu, ta ezin ziran lotu gauza baten.</p>
<p>Aitamak barre andiak egiten ebezan txikien barriketa zoliakaz.</p>
<p>Alako baten aitak itandu eutsen:</p>
<p>&mdash;Ene txikitxuok, eta Erregeei zelan eskatuko dautsezue, zelan idatzita itziko dautsezue ingia, euskeraz ala erderaz?</p>
<p>Neskato biek esan eben erderaz idatziko ebela, ba Erregeak izan eskero euskeraz ezin leioela egin, ia euskeraz erregeak... ene!...</p>
<p>Mutikoak, gogor-gogor esan eban euskeraz ipi&ntilde;iko eutsela bere eskakizuna, bera euskalduna zalako.</p>
<p>&mdash;Aitxe, erregeek euskeraz ez dakie ala?</p>
<p>&mdash;Jakingo etxuek ba?</p>
<p>Biaramonean, oin urtebete, goizean leioak zabaldu ebezanean, barre algarak eta negarrak batera izan ziran etxe aretan.</p>
<p>Mutikoak, berak ingia itzi eban lekuan aurkitu eban iru txirringadun tramankulua, ganean ibiltekoa, ta ganera ostiko-pelota andi eder bat eta ganera zorrotxu bete galleta, eta azpi-azpian ingi bat, onantxe: &laquo;Etxe onetako mutiko euskaldunarentzat; olantxe ederto, bakotxak bere elez eskatu. Agur mutiltxu, urrengo urtera arte&raquo;.</p>
<p>Neskatoak... ezebez! Areek egin ebezan negarrak! Aitak esan eutsen:</p>
<p>&mdash;Orixe daukozue ba, erderaz ipi&ntilde;i dautsezuez ingitxuak eskakizunaz, ta Erregeek aintzat artu bez.</p>
<p>&mdash;Bai&ntilde;a ori zelan? Erderaz ez dakie ala?</p>
<p>&mdash;Ara, Erregeak erri batetik bestera igaroten diranean, euren elea aldatu egiten jake, lengoa aztu ta barria jakin bakarrik, eurak dabiltzan erriko elea bakarrik jakiten dabe. Burgostik datozanean espai&ntilde;eraz bakarrik dakie; an euskaldun mutiltxu edo neskatxu batek euskeraz ingia ipi&ntilde;iko baleutse, ez leuskioe jaramonik egingo. Bai&ntilde;a eltzen dira Bizkaiko euskal errira, ta bereala bapatera aztuten jake ezpai&ntilde;erea, ta euskeraz bakarrik dakie; ta orregaitik, erderazko ingiak areentzat ez dira ezebe... ipi&ntilde;iko ez balira lez, bardin-bardin.</p>
<p>&mdash;Ai, ori jakin bagendu, i&ntilde;oen negarrez neskatxuak, euskeraz ipi&ntilde;iko geuntsen geuk be Kepanderrek lez... Ai!...</p>
<p>&mdash;Tira, etzaiteze estutu, esan eutsen aitak, neuk erosiko dautsuedaz olgetaki polit batzuk, eta urrengo urtean ez aztu.</p>
<p>Etxake aztu, ez. Bart, iru neba-arrebak guztizko zintzo idatzi ebezan euskeraz euren eskakizunak; eta neskatxuek, bildurrarren, aitari ta amari erakusten eutsiezan ingiak, ia ondo ete egozan.</p>
<p>Mirentxuk eskatu dau dantzan egiten dauan andrakilla bat dotore jantzita.</p>
<p>Sornetxuk josteko otzara bat bere artazi ta aril ta titara ta erraztontzi ta enparau guztiakaz.</p>
<p>Kepanderrek... &laquo;autokamion&raquo; bat, bai&ntilde;a berez ibilten danetarikoa, ez sokeaz lotuta tarraz eroan bear izaten dana.</p>
<p>Bart amarrak jo orduko, an eukezan euren emoiok, Erregeak... oera goizetik joan gura ta, arin ibilli ziralako.</p>
<p><mentioned>1922-I-6</mentioned></p>
        </body>
      </text>
      <text>
        <front>
          <head rend='Bold'>--><p>Esakun zuurrak</p><--</head>
        </front>
        <body>
<p>Ezeizu bein be zeure burua izketan erabilli. Egia badi&ntilde;ozu, i&ntilde;ok ez dautsu si&ntilde;estuko. Guzurra badi&ntilde;ozu... danak si&ntilde;estuko dautsue.</p>
<p>Lana da guretzat geuk nai doguna: edo geure adiskidea edo geure arerioa.</p>
<p>Euskeraz itz laburren laburrenak zeintzuk dira? Bai ta ez. Orraiti bai eta ez orreek esan bai&ntilde;o len amaika bira eragingo dautsozu zeure mii&ntilde;ari, euskalduna.</p>
<p>Obe da kontseju onari belarri biak edegitea txarrari bat bai&ntilde;o.</p>
<p>Zorionak beti atsegi&ntilde;a emoten badautsu, euskalduna ez aztu atsegi&ntilde;ak ez dautsula beti zoriona emongo.</p>
<p>Era batetara asmau... ta bestetara egin, orra geien-geienen zuurtasuna.</p>
<p>Astia zelan emon ez dakiana... alperra da.</p>
<p>Noz-edo-noz ikastea obe da, ikasi barik egotea ta iltea bai&ntilde;o.</p>
<p>Euskalduna, norbaitek ezer txarto esaten dautsunean, erantzun bai&ntilde;o len gau bat bitarte itzizu.</p>
<p>Jateko txarra onduteko ez dago gosea lakorik.</p>
<p>Zerbait asmatzeak ez dau balio, gero ez egitekotan.</p>
<p>Irribarre maite polit bategaz emoten dan ogei txakur-txikikoak bost laurleko balio ditu, artzen dauanarentzat.</p>
<p>Bere diruaz baliatzen ez dakiana, ez da aberatsa.</p>
<p>Zein laster aztuten dan deusik ez daukon adiskidea!</p>
<p>I&ntilde;or ez da enga&ntilde;etan errazagorik gizon zuzena bai&ntilde;o: danak daukoz bera lako zuzentzat.</p>
<p>Azariak egiten dau leoiak ezin dauan asko.</p>
<p>Makulu bi bai&ntilde;o anka bat obe.</p>
<p>Gudea, aitek semeak enterretan dituen aldia da; bakea, semeek aitak enterretan dituena.</p>
<p>Eguzkia gozo-gozoa dala, sarritan ondo da eguzki baga egotea. Edo, ogia ondo jatorko artoaz bizi danari.</p>
<p>Irugarren aldiz lurrean sartzen dan zugatza, nekez sustraituko da leku barrian.</p>
<p>Deabrua zentzundun egin ei zan zartzaroan; gizonak beste ainbeste egin bear leuke.</p>
<p>Sugeak ilda ez dauko berenorik.</p>
<p>Ezer ez dakianaz be zerbait ikasi leike.</p>
<p>Mai batera deituten dautsuenean, euskalduna, saldea artzean ondo buruan erabilliko dozu zer esan alboko lagunari.</p>
<p>Ez dau balio errekara ura eroaten ibilteak.</p>
<p>Miin txarra bai&ntilde;o suge gaiztoagorik ez da.</p>
<p>Euskalduna, arren ez aztu illargia agi&ntilde;akaz ezin dozula arrapau.</p>
<p>Norbait badago beti atsekabean sartua, ez eiozu zeure zoriona agertu.</p>
<p>Euskalduna, gerizearen atzetik alperrik ibilliko zara.</p>
<p>Gure bizia ez litzake laburra, beraz baliatzen bagenki.</p>
<p>BILARIA</p>
<p>(Ille onetako GURE HERRIAtik bizkaieralduta)</p>
<p><mentioned>1922-VII-30</mentioned></p>
        </body>
      </text>
      <text>
        <front>
          <head rend='Bold'>--><p>Gernikako batzarra</p><--</head>
        </front>
        <body>
<p>Euzko-Ikaskuntzaren III Batzarra aurten Gernikan egiten da, ta gaur da bere asiera eguna.</p>
<p>Aurtengo Batzar onetan gai bi bakarrik adiralduko (estudiauko) dira: gure izkuntza bata, eta Eusko Erriko Irakaskintza bestea.</p>
<p>Batzar onetan egingo diran itzeikizun, irakaskizun eta erabakizun guztiak gai bi orrei buruz izango dira.</p>
<p>Jaungoiko-Goteunak argituko al dautsez adimenak eta sutuko al dautsez biotzak Gernikara batzen diran euskaltzale ta euskozale guztiei, eta Batzar orretatik urtengo al da zeozer onuratsua gure Aberriarentzako.</p>
<p>Geure aldetik, &laquo;Euzko-Ikaskuntza&raquo;ri eta batzarkide guztiei zorion agur biotzeko bat. Jauna zeuekaz!</p>
<p>Aitatu doguzan gai biok, izan be, garrantzi andiena dabenak dira gure Aberri bizkunde onetan.</p>
<p><hi rend='Italic'>Euskerea</hi> lenengo, gure aberriaren arnasea, gure aberria izango bada bear-bearrekoa dana, ba ez dogu uste i&ntilde;or egongo danik euskera bagako eusko erririk izan leitekenik. Euskera galtzen bada... agur euskaldunen edo euskotarren erria!</p>
<p><hi rend='Italic'>Irakaskintza</hi> gero, auxe da gure bizkunde guztiaren oi&ntilde;arria, ortixek asi bear euskerea ta euskotasuna txikitatik euskotarrari irakasteko, gure erriko umeak izan daitezan euskozaleak eta euskaldunak.</p>
<p>Ortxe dago abertzale guztiontzat oraingo burruka lekua edo lan egite-lekua, ortxe gogor egin bear dogu. Gogor egin bear dala esateaz ez dot esan gura gero, zarataka ta arramuskadaka ibilli bear dogunik, ez olakorik, bapez zaratarik, eta batu onetarako euskerea ta euskaltasuna maite daben guztiakaz, abertzaleak ez dirala badi&ntilde;oe be. Gure asmoak izan bear dau ekarri onurea, ekarri gauza ona gure Aberrira, bide batetik edo bestetik, geuk bakarrik ezin badogu, edoze&ntilde;egaz batzauta.</p>
<p>Eskolea da gaur gauzarik bearrena Euzkadin. Abertzaleak, goazen eskolaren billa! Eta orretarako... goazen lagunen billa!</p>
<p>Eta... ortxe, Gernikako Batzarrean euskaltzale guztiak lagun egin daiguzan, eta Aberriaren onak eskatu ezkero, euren lagun egin gaitezan.</p>
<p><mentioned>1922-IX-10</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun utsakaz</p><--</head>
        </front>
        <body>
<p>Erderaz ez dakien euskaldunakaz izketan ibilli ezkero, esakera oso politak entzuten jakez. Esakerok euren artean, euskerearen erraietan sortu dirala uste izan leike, erderatik etorri barik, eta augaitik atsegin andiz batuten doguz entzuten doguzanak. Ara batzuk:</p>
<p>Bein, mutil bat zeregin bat-edo-baterako gauza izango ete zan ala ez izketan eragoioen batzuk; eta euretariko batek, mutilla ondi&ntilde;o txikia zala adierazteko onantxe esan eban:</p>
<p>&mdash;Mutil orrek arazo orretarako EPERDIJE BETXO ez dauko?</p>
<p>Gizon zar batek (larogei ingurukoa) andra bati itandu eutson onen seme gazte bat ia zelan ebillen, ia zelakoa zan; andreak erantzun eutson mutil esanekoa ta ekandu onetakoa egin jakola, pozik egoala beragaz. Eta agura zuurrak esan eutsan:</p>
<p>&mdash;Ointxe ondo zaindu biozu; mutillek eukiten dabe aldi bat oso arrisku andikue, BIXERREN URTEYERIE; orduentxe ardura andije eurekaz.</p>
<p>Eskolara joiazan mutikoei errekadu bat emon gura eutsen baserri-etxe bateko andreak, eta auzoko beste andra batek onan esan eutson:</p>
<p>&mdash;Ara, errekau ori mutikuekaz ezeixu bieldu, ORREEK GALBAIE ERABILTEN DAKIJE TA.</p>
<p>Esan gura ebana zan, barriketan egiten dabela ta dana zabaltzen dabela mutikoek, galbaian zuloetatik joakela ganean ipi&ntilde;irikoa.</p>
<p>Mutil bati jakin erazo eutsoen alako errian eta alako baserrietxean neska ezkongei bat egoala, ta mutil ori joan zan etxea ta neskea ikusten.</p>
<p>Mutil orregaz berba egin eban bati esan eutsoen:</p>
<p>&mdash;Ta?... zer di&ntilde;o mutil orrek?... ezer egingo ete dabe?</p>
<p>&mdash;Ez dot uste ezer egingo dabenik, ABIYIE GUSTAU YAKO BAIA SOSUE EZ.</p>
<p>Beste batzuk be ba daukoguz ta alako baten ipi&ntilde;iko doguz.</p>
<p><mentioned>1922-XII-31</mentioned></p>
        </body>
      </text>
      <text>
        <front>
          <head rend='Bold'>--><p>Euskereak dana adierazo leike</p><--</head>
        </front>
        <body>
<p><hi rend='Bold'>Gai gatx bat euskeraz</hi></p>
<p>Aspaldion, illabete batzuk bai, daukogu emen iru ataleko idazlan bat, Donostiko euskaltzale goralgarria dan Anabirena. Gau ipinten dogu lenengo atala.</p>
<p>Ikusiko dozuen lez Einstein doistar jakintsuaren oldozpen barrietzaz idazten dau Anabik.</p>
<p>Batenbatek esango dau, bearbada, onelako lanak ez dirala egokiak eguneroko izparringi batentzako, irakurlerik asko ezer aitu barik geratzen diralako; bai&ntilde;a ori gorabera, nik uste dot argitaltzea ondo datorrela, erakustearren gure euskereak balio dauala orrelako gauza jakindarrak adierazteko be.</p>
<p>Aspaldiko urteetan jabilkuz Unamuno (Mikel), Baroja ta euren atzean txakurra ugazabaren atzean lez dabiltzan beste asko, esan eta esaten, gure euskera au ez dala bestetako ezjaki&ntilde;en oldozpen apurrak adierazteko bai&ntilde;o; ta orregaitik laga bear dogula, bein be ez dala izango ikasteko elea, bein be ezin izango dala adierazo euskeraz jakintza gauzarik, gure ele onek azurrak gogortuta dauzalako, biguntasunik, biortasunik bape ez daualako.</p>
<p>Orrelakoai aoa estaltzeko ondo datoz Anabirena lako lanak euskeraz, ta eguneroko izparringietan, ez eurrez, bai&ntilde;a bai noz-edo-bein, argitaldu bear dira, jakin daien danak euskeraz edozer adierazo leikela.</p>
<p>Unamunok eta orreek esango leuskigue, Anabik idatzi dauana ez dala ulertzen.</p>
<p>Danak ez, ez dabe ulertuko, bai&ntilde;a bai askok. Eta erantzungo dautsegu orrei, Anabik euskeraz idatzi dauana espai&ntilde;eraz idatziko balitz be, erdal irakurlerik geienak <foreign>&laquo;in albis&raquo; </foreign>geldituko litzakezala, eta bearbada, Unamuno ta Baroja ta eurok be bai. Oneek be, zer? Erderazko dana aitzen ete dabe ba? Jakindi askotako arazoak espai&ntilde;eraz argi idatzi arren, Unamunok eta Barojak eta abar, oi&ntilde;ak otz eta burua bero atarako leukiez.</p>
<p>Beraz, danak ez dabela ulertzen ez da errazoia gauza bat txartzat botateko.</p>
<p>Dana dala, or joatzue Anabiren lan ori. Astirik ez badozue, laga, ta ez da ezer galdu. Bai&ntilde;a ba dakit bat bai&ntilde;o geiago izango dirala ori irakurri ta ulertuko dabenak.</p>
<p>Eta Anabiri geure bostekoa, Einstein-en gauza zaillok euskeraz ipinteko kemena ta trebetasuna euki daualako.</p>
<p><mentioned>1923-1-5</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun utsen esakunak</p><--</head>
        </front>
        <body>
<p>Lengo baten argitaldu genduzan leku onetan, geure ustez politak ziran esakunak, euskeraz bai&ntilde;o itz egiten ez dabenai entzunak.</p>
<p>Gaur, beste baten-batzuk ipi&ntilde;i gura doguz, uste izanik ba, gure irakurleek ondo artuko dauskuezala.</p>
<p>Bilbaoko emakume batzuk, illabeterako edo joanda errian aurkitzen ziranak, goizetan berandu jagi ta etxetik urten ta egurastuten ibilten ziran ezeren ardura barik, eta euren auzoko batek onan esaten eban:</p>
<p>&mdash;Ainbeste emakume izan, ta ondi&ntilde;o illuntzian be orren oiek eta gelak SATORRAK JOTA egoten dira, ori da ganoria daukiena.</p>
<p>Esakun onek dakar gogora satorrak jota egoten dan landea, emen lur-pilloa or lur-pilloa; oeak, bear dan moduan ipi&ntilde;ita dagozanean, landa garbia lez, leun-leun eta polito egon oi dira; bai&ntilde;a bertan bera lagata goizean jagieran lez, emen sakon-unea or goiunea ta an estalgiak meta eginda, satorrak jotako landa baten antza ba dauko zelanbait.</p>
<p>Bein Elorrion, gure adiskide maite baten ama, euri zaparradeak arrapau eban bidean eta busti eban; eta etxerantza arin-arin joiala igaro zan aberats-etxe baten atarte aurretik, eta etxe aretan otsein egoan elorrioar neskatilla batek, deadar egin eutson:</p>
<p>&mdash;Ene, itxaizu piskaten ta guardasol bat atarako dautsut.</p>
<p>&mdash;Ez ein atera, itxion, bustita naiaon ba ta, BELIAK ETXAUKON GEIAU BALTZITUTEKO BILDURRIK.</p>
<p>Lengo baten baserritar emakume bati entzuten geuntson (gitxi gorabera):</p>
<p>&mdash;Mutiko batzuk okerrauek dauz, ene!... an gure etxe ganeko estartan batzen dira bi edo iru, ekarten dituez astuek eta biorrak, or basuetan arrapauta, eta ganera igon, eta an ibilten dira estartan batera ta bestera a&ntilde;eketan, ba&ntilde;a zelan? An izate diran astrapalak eta apatx-otsak!... ei&ntilde;alien LAUGINAN erabilteituez ganauek. Nik ez dakit zelan biarreztanen bat eiten ez daben.</p>
<p>&laquo;Laugi&ntilde;an&raquo; itz orregaz adierazten eban erderazko <foreign>&laquo;al galope&raquo;</foreign>.</p>
<p>Begiratu dot euskal iztegietara, ta itz ori ez dago.</p>
<p>Lenago, geure errian bertan entzun genduan ori adierazteko &laquo;oinbardinka&raquo;. Orraiti&ntilde;o, alde aretan geien entzuten dana da orretarako &laquo;galapan&raquo;, eta auxe da itz egokia, beronek dakar ba belarrira zaldiak bere apatxakaz egiten dauan otsa olako ari&ntilde;eketea darabillenean.</p>
<p>Bidasoz andiko euskaldunek &laquo;lauazka&raquo; esaten ei dabe. Itz ori da gure &laquo;lauoinka&raquo; lakoxea.</p>
<p>&laquo;Ilipon&raquo; zer dan igarriko ete dozue?</p>
<p>Notin izena da. Olantxe ta guzti be, irakurle askok, baserrikoak ez badira, ezetz igarri erderazko zein izen dan.</p>
<p>Ilipon, Ilipon, Durango inguruko baserrietan sarri entzuten dan notin izena.</p>
<p>Ori da erderazko Ildefonso. Ugutz-aldian abadeak Ildefonsus deituten dautson eta ugutzauen liburuan espai&ntilde;olez Ildefonso edo Alfonso izena ipinten dautsonari, gero euskaldun utsak Ilipon deitzen dautsoe.</p>
<p>Ildefonso bai&ntilde;o politagoa ez da?</p>
<p>Eta &laquo;Nanaro&raquo; notin izena zer dala ta zagoze?</p>
<p>Ezetz igarri onexeri be.</p>
<p>Ikaratu zaiteze: Nanaro da erderazko Genaro.</p>
<p>Gure euskaldun utsak, eurek ez dakiela erderaren sustar andiak daukez sartuta euren izketan; ba&ntilde;ia uste izan leike euretara erderearen kutsu barik aurkitu balira, erderazko izen guztiak, abadeak ugutz-aldian ipinten eutsezanak, azpikoaz gora ipi&ntilde;iko ebezala, ta eurek asmau beste barri batzuk, laburragoak eta ots obedunak.</p>
<p><mentioned>1923-I-17</mentioned></p>
        </body>
      </text>
      <text>
        <front>
          <head rend='Bold'>--><p>Katalu&ntilde;arrak eta gu</p><--</head>
        </front>
        <body>
<p>Atzo, Donostiko Anabi idazleak uar batzuk egiten eutsozan Kizkitzaren lan bati.</p>
<p>Esaten eban katalu&ntilde;arrak ele edo izkuntza erreza daukela, ta guk euskaldunok ele gatxa; eta orretatik datorrela areek ari&ntilde;ago ibiltea gu bai&ntilde;o.</p>
<p>Irudi bat ipinten eban Anabik: alde andia dagoala adrilluzko etxe bat egitetik piramide bat egitera.</p>
<p>Katalu&ntilde;arrena da adrilluzko etxe erraza egitea; gu euskaldunena da piramide bat egitea.</p>
<p>Katalu&ntilde;arrak erraz eta zabal daukiez euren eleari jagokozan bideak, eta euskaldunak aldapatsuak eta estuak.</p>
<p>Baten gagoz Anabigaz, zuzen di&ntilde;o.</p>
<p>Bai&ntilde;a...</p>
<p>Geuk be uartxu bat egin bear dogu, guk lez askok eta askok egin izango dabena emen gure Euskalerrian.</p>
<p>Gure uarra auxe da:</p>
<p>Kalatu&ntilde;arrak alde guztietan eta beti <foreign>&laquo;parlen catal&aacute;&raquo;. </foreign>Trenean, jatetxean, kalean, dendan, tranbian, edonun, katalu&ntilde;arrak beti <foreign>&laquo;parlant catal&aacute;&raquo; </foreign>ikusiko dira; eta ez bakarrik langille antzekoak, ostantzeko guztiak be bai, ondo jantzita, aberats antzekoak. Auxe da uar bat, gure irakurle guztiek egin izango dabena, geuk lez.</p>
<p>Orretara erakusten dabe izkuntza maite-maite dabela, ta euren artean besterik ez dabela erabilli gura.</p>
<p>Eta emen gure artean, nortzuk euskeraz egiten dabe? Egia esan daigun: Banaka batzuk aldendu ezkero, erderaz ez dakienak bakarrik.</p>
<p>Eurrez ikusten doguz aspaldiko urteetan abertzale zintzo-zintzoak, euskaldunak, beti erderaz itza darioela, alkarregaz izketan euskaldunak eta abertzaleak diranak egon arren.</p>
<p>Uar au edonok egin leike Bizkaian eta Gipuzkoan, uri andietan eta txikietan. Euskeraz bakarrik egiten dan uri asko ta askotako Jel-batzokietan Espai&ntilde;ako erderatxua bai&ntilde;o ez da entzuten geienetan.</p>
<p>Euskaldunak ez dau maite bere aberriko elea, jaki&ntilde;ik ez dau</p>
<p>erabilli gura ta; bere aberria zapaldu dauan erriko erderea maiteago dau.</p>
<p>Onetan alde aundia dogu katalu&ntilde;arrak eta guk.</p>
<p>Areek beti katalu&ntilde;eraz itz egiten dabe.</p>
<p>Euskaldunak, geienak, abertzale purrukatuak izan arren, ez dabe euskeraz itz egiten.</p>
<p>Areek zegaitik bai? Euren elearentzako maitetasuna dabelako, gogoa dabelako.</p>
<p>Emengoak zegaitik ez? Gogorik ez dabelako, euren elea maite ez dabelako, atzerritar arerioen elea maiteago dabelako euren</p>
<p>jatorrikoa bai&ntilde;o.</p>
<p>Orrez ganera, zenbat euskotar erdaldun abertzalek ikasten dau bere aberriko ele &laquo;Euskerea&raquo;?</p>
<p>Zenbatuko balitzaz emen euskeraz ikasten dabiltzanak euskal irakastola guztietan eta emen agertuko bagendu, danoi arpegia lotsaz gorrituko litzakigu.</p>
<p>Aberri elea maite izaten, guk asko ikasi bear dautsegu katalu&ntilde;arrai, euren aurrean burua makurtu ta txapela erantzi bearrean gagoz.</p>
<p>Katalu&ntilde;arrakaz burua bat egin gura badogu, euskaldunek euskaldunakaz beti-beti... beti gero!... euskeraz itz egin daigun.</p>
<p><mentioned>1923-I-21</mentioned></p>
        </body>
      </text>
      <text>
        <front>
          <head rend='Bold'>--><p>Ama, txiroa bada be, ama da</p><--</head>
        </front>
        <body>
<p><hi rend='Bold'>Euskeraz itz egizue</hi></p>
<p>Guk lengo igandean, gaur zortzi, leku onetan esan genduan euskaldun geienak ez dabela euskeraz itz egin gura izaten, erderaz itz egiten jakin ezkero. Eta ori abertzaleen artean be jazoten dala; eurrez ikusten dirala euskaldunak alkarregaz erderaz berbetan.</p>
<p>Ara&ntilde;egun &laquo;I&ntilde;or&raquo; idazleak zelanbait arixe gure esanari erantzuten lez, leku onetantxe idazten eban euskaldunek olan erderara jotea &laquo;derrigorrezko&raquo; gauzea dala.</p>
<p>&laquo;I&ntilde;or&raquo;ek di&ntilde;o, gorputz-indar-lanean i&ntilde;arduten dan euskaldunak euskeraz pentsetan dauala ta orregaitik euskeraz eroso itz egiten dauala; bai&ntilde;a adimen-lanean i&ntilde;arduten dan euskaldunak erderaz dana egin bear izaten dauala, erderaz ikasi, erderaz irakurri, erderaz idatzi ta abar, eta onan erderapean jausten dala, dana erderaz egiten oituten dalako.</p>
<p>Ganeratzen dau, euskeraz gitxi idazten dala, ta idazten dan apurra be garrantzi edo inportantzia bakoa; ta beraz, euskaldun ikasiak beti erderaz irakurri bear izaten dauala, ta emendik be erdereak bere menpean artu ta oituten dauala.</p>
<p>Euskaldun orrek bere adimeneko gauzak erderaz askoz errazago esan al dauzala, batez be garrantzi andikoak badira gauzok.</p>
<p>Eta gatx au osatzeko eskatzen dau euskeraz asko idazteko garrantzidun (inportantziadun) arazoetzaz.</p>
<p>Beraz, &laquo;I&ntilde;or&raquo;en asmoa da, euskaldunaren adimenari euskerazko irakurgai garrantziduna ugari emon, irakurri dagian eta, gaur erderara oituten dan lez, euskerara oitu daiten, euskeraz erraz-erraz edozer adierazteko bestean.</p>
<p>Asmo ederra &laquo;I&ntilde;or&raquo;ena.</p>
<p>Idatzi ta argitaldu beitez euskerazko irakurgaiok, betoz euskerazko liburuok.</p>
<p>Eta datozanean, euskaldunek izan beie eurok irakurteko gaur euskeraz itz egiteko ta irakurteko erakusten daben bai&ntilde;o zaletasun geitxuago; bestelan, liburu koitauok egon bearko dabe or gela bazterren batzuetan alkarren ganean, sagutxuen agi&ntilde;ar-gei.</p>
<p>Bai&ntilde;a ez dogu uste &laquo;derrigorrezkoa&raquo; danik erderaz itz egitea, erderaz irakurten dalako ta erderazko adimen-lana egiten dalako.</p>
<p>Lenen-lenengo esan bear doguna da, erderaz itz egiteko ekandua dauken euskaldunek ez dabela erabilten, geien-geienean beintzat, garrantzidun izketa gairik, bai zera; izketa gai ori beti izan oi da, edo osasuna, edo eguraldia, edo jantzi-janarien salneurriak, edo onakoxe gauzak, egunorokoak, eurrez mundu guztiak darabilzanak.</p>
<p>Orreek gauzok erderaz erabiltea ez da &laquo;derrigorrezkoa&raquo;. Erderaz dana irakurri arren, orreek gauzok euskeraz erabiltea gauza erraza da, gura izan ezkero.</p>
<p>Orixe egiten dabe katalu&ntilde;arrak beti, naiz ta euren aberritik urrin bizi, katalaneraz itz egin olako gauzak.</p>
<p>Baita orixe egiten dabe frantzitarrak Espai&ntilde;an beti bizi arren, espa&ntilde;iarrak Frantzian naiz Ingelandan bizi arren, edozein aldetakoak euren aberritik urrin bizi arren, danak euren artean euren berbetea erabilten dabe, orreek egunoroko gauzok alkarri adierazteko beintzat.</p>
<p>Ez bearrizana daukelako, ba eurek bizi diran erriko berbetea ederto ikasita eukiten dabe, euren aberri berbeteari dautsoen maitetasunagaitik bai&ntilde;o.</p>
<p>Euskaldun erdera-zaleok be bardin egingo leukie, euren ele Euskereari maitetasunik baleutsoe.</p>
<p>Ba dira euskaldunak, besteak bai&ntilde;o gitxiago diran arren, euren artean beti euskeraz i&ntilde;arduten dabenak, ez bakarrik orreek eguneroko gauzok adierazteko, baita &laquo;I&ntilde;or&raquo;ek di&ntilde;ozan garrantzidunak adierazteko be.</p>
<p>Onetariko euskaldunak irakurten dautsue, adibidez, Geografiako edo Matematiketako edo Historiako edozer gauza, ta gero, an irakurri dabena, euren artean euskeraz erabilten dabe, euskera mordoilloz bai&ntilde;a euskeraz.</p>
<p>Onetariko euskaldunak ugari samar dagoz, Gipuzkoan batez be, baita Bizkaiko erri txikietan eta geien itxasaldean.</p>
<p>Beste erdalzaleak be oneexek lez egin leikie, eta abertzale diranak ez dauke i&ntilde;undiko atxakirik ori olantxe ez egiteko.</p>
<p>Abertzalea ez dan euskaldunak esaten dau: &laquo;Nik euskerea zetako? Zer irabazteko? Zer irakurteko?&raquo;</p>
<p>Bai&ntilde;a abertzaleak ez lei olakorik esan, ori litzake ba seme batek bere ama txiroari esatea lez: &laquo;Nun dozu jauregia? Nun dozuz sedazko ta urrezko jantziak? Nun dozuz apain-pitxiak? Orreetarikorik ez badozu nik zetako zaitut?&raquo;</p>
<p>Ez, seme onik ez dago bere ama txiroari ori esango dautsonik, ez abertzalerik euskerea maitatzeko ta al dauan guztian maite ta pozik erabilteko aurreztik ospatasuna eskatuko dautsonik.</p>
<p>Artu daigun geure ama bera dan lez, ta alegindu gaitezan bere txabolatxua garbiro ta txukun eukiten, beragaz bizi izanik pozarren ama-semeak lez; ta i&ntilde;oz txabola ori jauregi biurtu al badogu obeto danontzat, eta ezin badogu, geureagaz, Jaungoikoak emon dauskunagaz apal bizi gaitezan.</p>
<p>Irakurleak: Itz egin beti euskeraz.</p>
<p><mentioned>1923-I-28</mentioned></p>
        </body>
      </text>
      <text>
        <front>
          <head rend='Bold'>--><p>Bakotxak bere teillatua zaindu</p><--</head>
        </front>
        <body>
<p>Doistar edo aleman batek gure EUZKADI onetan &laquo;ogia&raquo; ta &laquo;ogija&raquo; idatzita ikusi dauzalako itanduten dau ia itz biok euskera diran.</p>
<p>Baietz erantzuten dautsoe, ta doistar orrek bere betaurrekoen ganetik zorrotz begituta di&ntilde;io:</p>
<p>&mdash;Orduan, santa sekula baten be elertirik (literaturarik) ez dozue euko euskeraz.</p>
<p>Olantxe! &laquo;Ogia&raquo; ta &laquo;ogija&raquo;, ta euron antzera beste itz asko era bitara esan eta idazten doguzan bitartean, gure euskeraz ezin lei idatzi ez irakurri ez irakatsi ez ikasi... galduak gara!</p>
<p>Orain, guk, doistar orri itzul-oldarkun edo <foreign>&laquo;contra-ataque&raquo; </foreign>bat <foreign>(ein Gebenlaufgraben) </foreign>egin bear dautsogu.</p>
<p>Edo geure erara esateko: Berak gure teillatura arria jaurtin dauskun lez geuk be bere teillatura jaurtingo dogu.</p>
<p>Doistarrak gure itz &laquo;egin&raquo;, era bi oneetara idazten dabe: 1-tun; 2-thun.</p>
<p>Ori zelan dok, mein Herr?</p>
<p>Doisterrak gure itz &laquo; ataldu&raquo; edo &laquo; zatitu&raquo; , era bi oneetara idazten dabe: 1-tehilen; 2-theilen.</p>
<p>Ori be zelan dok, <foreign>i, mein Herr?</foreign></p>
<p>Doistarrak <foreign>&laquo;mich&raquo; </foreign>idazten daben itza, irutara oguzten dabe:</p>
<p>1-mitx; 2-mix; 3-mij.</p>
<p>Orretara, mein Herr, zuen elertia ta putzerroskilla bat bardin izan bear leukiek.</p>
<p><foreign> &mdash;Aber wir haben eine reichliche Litteratur </foreign>(Bai&ntilde;a guk elerti ugari bat dogu).</p>
<p>&mdash;Ba dakigu, ta ori, batzuk <foreign>&laquo;tun&raquo; </foreign>eta besteak <foreign>&laquo;thun&raquo;, </foreign>batzuk <foreign>&laquo;teilen&raquo; </foreign>eta besteak <foreign>&laquo;theilen&raquo; </foreign>idatzi arren; baita <foreign>&laquo;mich&raquo; </foreign>itza, oneek <foreign><hi rend='Italic'>mij</hi>, </foreign>orreek <foreign><hi rend='Italic'>mix</hi>, </foreign>eta areek <hi rend='Italic'><foreign>miix </foreign></hi>esan arren.</p>
<p>Eta guk be batzuk <hi rend='Italic'>ogia</hi> eta besteak <hi rend='Italic'>ogija</hi> esan ta idatzi arren, geure euskerea erabilli badarabilgu, elertia egingo dogu. Eta egiten ez badogu ez da izango <hi rend='Italic'>ogia</hi> ta <hi rend='Italic'>ogija</hi>-ren erruz, bai zera!, izango da idazlerik ezagaitik eta irakurlerik ezagaitik.</p>
<p>Izango da euskereaganako maitetasunik ezagaitik.</p>
<p>Bizi-bizi daukot gogoan, Zumarragan batzarra egin zanean &laquo;Euskal Esnalea&raquo; irasteko, eretxiak esaten ebilzanean batzuk eta besteak euskereari nundik eta zelan indarra emongo, jagi zala euskal idazle ta erdal idazle gazte bikain bat eta esan ebala: Euskerea indartzeko bide guztiak alperrekoak zirala maitetasuna ointzat ez baeben, eta beraz lenen-lenengo adiraldu (estudiau) bear zala maitetasun ori zelan sortu euskaldunen biotzetan.</p>
<p>Zuzen esan eban idazle arek, eta an gengozan askok pozik entzun genduan. An egozan beste askok, errezeloz ta isilik begitu eutsoen.</p>
<p>Maitetasun ori euki ezkero geure abenda eleari, euskaldunek alkarreganatzen diranean alkarri itz egiteko edo alkarrenak irakurteko batak <hi rend='Italic'>ogija</hi> esan edo idatzi, besteak lehen esan edo idatzi, onek <hi rend='Italic'>intxaurra</hi>, orrek <hi rend='Italic'>eltzaurra</hi>, orkoak <hi rend='Italic'>arrautza</hi>, angoak <hi rend='Italic'>arroltze</hi>, ta abar, esan edo idatzi arren, egon eskier alkarri entzungo dautsoela, alkarrenak irakurriko dabezala, alkarrenaz euskerazko artuemona eukiko dabela, ta euskerazko artuemon orretatik sortuko dala, sortutekotan, elertia, bizia, kalekoa, lagun artekoa.</p>
<p>Maitetasuna barik, ostera, Euzkadi guztiko idazleak danak <hi rend='Italic'>ogia</hi> idatziko balebe, euren idaztiak or egongo litzakez idaztegi edo biblioteketan autsez beterik, eta an geldi egongo litzakez doistar <foreign>&laquo;Herr Sprachforscher&raquo;</foreign>en bat bere betaurreko ta guzti etorri arte.</p>
<p>Itz baten, gu ez gagoz elerti barik, gure euskerea ez doa galtzen, <hi rend='Italic'>ogia</hi> ta <hi rend='Italic'>ogii</hi> esaten doguzalako... esaten ez doguzalako bai&ntilde;o!</p>
<p>Ai, euskerea dakien guztiek beti-beti esango balebe <hi rend='Italic'>ogia</hi> edo <hi rend='Italic'>ogija</hi> edo <hi rend='Italic'>ogiye</hi> edo <hi rend='Italic'>ogixa</hi>, ta ez <hi rend='Italic'>pan</hi>, euskereak iraungo leuke, sendotuko litzake, ta bere barrutik atarako leukez elertiok eta bear diran guztiok!</p>
<p><mentioned>1923-II-4</mentioned></p>
        </body>
      </text>
      <text>
        <front>
          <head rend='Bold'>--><p>Euskeraz, mordoillo bada be</p><--</head>
        </front>
        <body>
<p>Iru edo lau euskaldun abertzale purrukatuk, idun txarolezkodunak, geienetan oi daben lez, espai&ntilde;eraz itz egiten diardue.</p>
<p>Artera jatorke lagun barri bat, euskalduna ta abertzalea berau be, ta besteak ai&ntilde;ako purrukatua izan ez arren, beti euskeraz itz egiteko oitura aberkoia daukona. Agur eginda, asten da izketan:</p>
<p>&mdash;Ortxe beste kaleko fondan zeozer pasau bier ixen dau; jente pillua dago batuta ate-aurrien, eta atartien polizijakuek agiri dire...</p>
<p>Ezin dau geiago esan. Asi jakoz barre destai&ntilde;aka, esana ebagiten, onetariko itandutxuakaz:</p>
<p>&mdash;Kale?... zer da kale?</p>
<p>&mdash;Fonda?... nungo euskera da ori?</p>
<p>&mdash;Pasau!... euskera gaixoa!</p>
<p>&mdash;Jente!... Polizijako... Ori euskeraren izkelgi barriren bat edo da, <foreign>&laquo;dialecto vasco-espa&ntilde;olista&raquo; </foreign>edo...</p>
<p>Zeozer edestuten edo kontetan asi danari gogait eragiten dautsoe, ta ainbeste burla ta destai&ntilde;a ez entzutearren alde egiten da andik; eta aurrerantzean euskeraz itz egiteko bildurtuta, lotsatuta, adore andi barik.</p>
<p>Beste abertzale purrukatuak, euskera garbi zaleak, kale ta jente ta fonda ta oneetariko erderazko itzik entzun ezin dabenak... erderaz, espai&ntilde;eraz, itz egiten darraie.</p>
<p>Euskeraz itz egin gura izan dauanari barre ta burla egi&ntilde;az, galerazo, ta bera be erderaz beti egiteko bidean ipi&ntilde;i.</p>
<p>Eta eurek, i&ntilde;oz iru edo lau esakune euskeraz ez dakienen aurrean izan ezik, beti espai&ntilde;eraz daragoioe, izanik Espai&ntilde;aren arerio itzelak eta izanik euskerea garbi dakienak (euren ustez).</p>
<p>Orretariko iru edo lauk aberriari kalte geiago dakartsoe iru edo lau milla maketok bai&ntilde;o.</p>
<p>Eurok euskerea ta euskal antz guztia galdu eragiten dabe.</p>
<p>Orretariko guztiek a euren lagun gixajoak lez beti euskeraz egingo balebe, euskera mordoilloa izan arren, gure izketa onek indar geiago leuke.</p>
<p>Orretarikoakaitik jazoten da, eurok erakuspidea emonda, ainbeste euskaldunek erderaz beti egitea, batez be kaleko jantzia ta bizimodua artu badaiz mustur ertzean bibote erretxu bat itxita.</p>
<p>Ez, jauna, ez ta ez! Bakotxak berak dakian lez itz egin daiala, mordoilloz naiz ostera; bear dana da euskeraz egin. EGIN, EGIN!</p>
<p>Ortxe igarriko da maite dan ala ez. Maite dozu? Erabilliko dozu! Ez dozu erabilten? Ez dozu asko maite!</p>
<p>Ori bai&ntilde;o argiago zer gero?</p>
<p>Irakurle: euskera mordoilloa darabilzulako i&ntilde;ok destai&ntilde;arik egiten badautsu, erantzuiozu, i&ntilde;ori ezer esan barik berak ondo egin daiala, bere lagunakaz ta bere etxekoakaz erderaz ibilli barik.</p>
<p>Eta azkenez, destai&ntilde;agi&ntilde;ai esan bear dautsegu, euskera mordoillodunak, itz-joskeran, esakeretan, eta erraztasunean, euskera polit bigun gozo-gozoa egiten dabela geienetan; eta destai&ntilde;agi&ntilde;ok i&ntilde;oz egiten dabena, barrez, alde guztietatik ertz ta punta ta gogortasunez beterik egoten dala, bere laztasunagaitik euskaldun utsak iruntsi gura izaten ez dabela.</p>
<p><mentioned>1923-II-16</mentioned></p>
        </body>
      </text>
      <text>
        <front>
          <head rend='Bold'>--><p>Euskaldun eskolabakoak</p><--</head>
        </front>
        <body>
<p>Eskoleak jentea mendu ta ezi egiten dau. Eskola asko ta eskola onak dagozan erriak aurreratuagoak, obeak dira, eskola gitxi edo bapez dauken erriak bai&ntilde;o.</p>
<p>Eskolabako jentea, eskolabako erriak, basatiak dira.</p>
<p>Esakun orreek egiak dira. Geu be orretan gagoz, notin ikasia beti dala geiago ez-ikasia bai&ntilde;o.</p>
<p>Bai&ntilde;a...</p>
<p>Ez ikaratu, ez dogu esango ezer eskolearen aurka, bai zera!</p>
<p>Gure asmoa gaur ez da besterik emen, geure euskal errian oartu doguzan gauza batzuk aitatutea bai&ntilde;o.</p>
<p>Euskaldunek, beargin artekoak izan ezkero, eskola gitxi ikasten dabe; eta baserritarrak badira, geienak ia bapez, eta askok bapez, benetako eskolabako edo analfabeto geratzen dirala.</p>
<p>Bai ba, zelan ezer zuzen ikasiko dabe, euren maisu-maistrak eurakaz ezin aitu badira?</p>
<p>Olantxe ba, gure euskaldun gixajoak, edo eskola barik edo erdi-eskoleaz geratzen dira.</p>
<p>Erdaldunak, ostera, geienean eskola onak daukiez, maisu ta maistrak euren berbetakoak, asko ta ondo irakasten dautsienak al dabelako.</p>
<p>Beraz, gure euskaldunek basati <foreign>(salvaje)</foreign>, kirten, astopatxiko, lotsabako ta oneetarikoak izan bear.</p>
<p>Eta erdaldunak, naiz ango naiz emengo, euskaldunen aldean jente azikera onekoa, jente mendua, berbetan ondo dakiana, lotsa edo errespeto andikoa abadeentzat, nausientzat, zarrentzat, gurasoentzat, eta edozei&ntilde;entzat.</p>
<p>Alde andia egon bear onetan euskaldunetatik erdaldunetara.</p>
<p>Bai&ntilde;a... zer da ikusten dana?</p>
<p>Guk beintzat ikusten doguna da:</p>
<p>Zoaz trenean, irugarreneko burdian, baserritar euskaldunakaz batera, ta ez dozu entzungo astakeririk, lotsabakokeririk, berba txarrik, ezeren ardura barik joan zindekez euren artean. Sartu zaitez, ostera, erdaldunakaz irugarreneko burdian, eta an entzungo dozuz &laquo;diabru-letai&ntilde;ak&raquo;, eta izketa bada-ezpadakoak, ezeri ta i&ntilde;ori lotsarik ez dautsiela.</p>
<p>Euskalerrian zoaz baserri baztertuetara, eskola barik antxe basoan bizi diranen artera, ta antxe idoroko dozu jenterik zintzoena, jente argia, edozetan zeuri laguntzeko gertu daukozuna, naiz jana ta naiz ostatua konprimentu gitxigaz emongo dautsuena.</p>
<p>Eta euskalerrian bertan, uri andi ta burdinbide eta bitxabal ondoetako jenteak, areek baserri baztertukoak bai&ntilde;o geiago ikasita dagozanak, eskola geiago daukienak, etxatzuz ain argi egoten, bidezko agurra be nekez egingo dautsue. Eta basokoak bidean kurutzetu orduko argi-argi &laquo;Egunon edo arrasteion&raquo; esango dautsue.</p>
<p>Onelako gauzak oartuta sarri egon gara esaten geure arterako: &laquo;Eskoleak jentea gaiztoagotu egiten dauala esan lei&raquo;.</p>
<p>Bai&ntilde;a... ez, eskoleak ez dauko orretan errurik, erdereak berak bai&ntilde;o.</p>
<p>Erdaldunei eta urietako euskaldunai maisuak eta maistrak eskolan irakasten dautsie gauza ona, bai&ntilde;a erdera orrek kalean eta antzokian eta joko lekuan eta edonun beste irakaste bat emoten dautse. Eskolan gauza bat, eta eskolatik at beste gauza asko ta ez onak.</p>
<p>Orregaitik, i&ntilde;oz esaten da, ta egiz esan be, gure euskera eder onek Uzkurtz edo Erleji&ntilde;oa jagoten dauala; eta esan daikegu arez ganera, gure euskera onek jagoten dauala ondi&ntilde;okarren mendutasuna (zibilizazi&ntilde;oa).</p>
<p>Euskera bako eskoladunak basatiagoak agertzen jakuz eskolabako euskaldunak bai&ntilde;o.</p>
<p>Gure oarra beintzat orixe da. Euskaldun utsen artean, sekulan eskolara joan ez badira be, nasai egoten gara, ezagutzen ez doguzan arren; erdaldunen artean edo euskaldun urietako ezezagunen artean ez ain nasai, errezeloz bai&ntilde;o.</p>
<p>Gure erri zoritxarreko onetan eskolea lenengotik euskeraz emon balitz, norai&ntilde;oko goieran gaur aurkituko litzake berau?</p>
<p>Ziur gagoz, ludian aurrenengo errien artean legokela.</p>
<p>Eta sartu dan erdereaz, ostera, naiz ta eskola bat ipi&ntilde;i kale ta auzo bakotxean, euskerea galduaz geroago basatiagoa ta zakarragoa egingo da.</p>
<p><mentioned>1923-III-16</mentioned></p>
        </body>
      </text>
      <text>
        <front>
          <head rend='Bold'>--><p>Pedro Mikel Urruzuno jauna</p><--</head>
        </front>
        <body>
<p>Izen ori eban euskal idazle bikai&ntilde;a lengo larunbat eguerdian il zan Mendaron.</p>
<p>Gaurtik amabost egun barru inguru beteko ebazan, bizi izan balitz, 79 urte; bai&ntilde;a orren adin aundia euki arren gizon osasuntsu ta betiko umore ona eukana zan Don Pedro Miguel.</p>
<p>Aste Deun onetan lan askotxo egin eban bere adi&ntilde;erako; prosesi&ntilde;oai jarraitu bide guztian, eta egun baten irurogeta aitorkuntzak entzun, eta onan gixajoa nekatu egin zan, eta orregaitik ordutik ona egon da apur bat ondoezik. Larunbatean txartotu zan bat-batera, ta Ikurton Deunak artu ondoren bereala il zan.</p>
<p>Igande goizean egin zan bere obiralkundea, erdurik Mendarora Elgoibarko apaizak eta bai Mendaro inguruko guztiak be; eta orrez ga&ntilde;era, bertako ta inguruetako jende aundia.</p>
<p>Elgoibarrera eraman zuten, ango semea baizan ba, ta ango Baratz Deunean bere gurasoen ondora illobiratzera.</p>
<p>Atzo astelenez asi da Elgoibarko eleizan bederatzi eguneko il-otoizketea Urruzuno jaunaren gogo alde, eta amaituko da bederatziurren au datorren astelenean, orduan egi&ntilde;ik jaupa ta ilotoizketa nagusienak.</p>
<p>Gaur jaupa ta il-otoizketak egingo dautsoez Mendaroko monjen eleizan; eta antxe bertan datorren barikuan barriro, inguru guztiko abadeak aginduta.</p>
<p>Urruzuno jauna izan da aspaldiko urteetan euki dogun euskal idazle bikai&ntilde;enetariko bat. Berak, orain ogetaz urteak dirala, bei&ntilde;olako &laquo;Euzkalzale&raquo; Bilbaon argitaltzen zan euskerazko aldizkingi eder-ederrean asi zan idazten bere &laquo;Euzkaldun Erdalzalea&raquo;, eta gero jarraitu eban &laquo;Ibaizabal&raquo; asterokoan, eta arrezkero idatzi dau ainbat izparringi eta aldizkingitan, eta ointsurengo &laquo;Jesusen Biotzaren Deya&raquo;n, eta &laquo;Argia&raquo; asteroko politean.</p>
<p>Amaika barre gozo eragin dau Urruzuno jaunak &laquo;Euzkaldun Erdalzalea&raquo;kaz!</p>
<p>Eta ez uste Urruzuno jaunak beti barregarrikeri, gatz lodiko idazkaiak bakarrik idazten ekiala, ez; ben idazten ebanean, samur idazten ebanean, ba ekian bere samurtasunaz begira malkoak atara eragiten.</p>
<p>Jaungoikoak lagun, biar eta urrengo egunetan argitalduko doguz ementxe bere idazkairen batzuk, gaurko gazteak ikusi dagien zelako gauza politak idatzita eukazan Urruzuno jaunak.</p>
<p>Idazle ona izanaz ga&ntilde;era, jaun au zan apaiz onbidetsua eta gizon zintzo ta oso gogaldi onekoa; biotza eukan garbi, ta orregaitik, beti barre egiteko guraria, bai&ntilde;a barre garbia, i&ntilde;ori gatxik bakoa.</p>
<p>Elgoibarko semea zan, eta bere jaio-errian txaunburu izan zan; eta dakigunez, bera txaunburu izan zan aldian txadonako bederatziurren eta otoitz guzti-guztiak, baita abestiak be euskeraz ipi&ntilde;i zituan. Benetako euskaltzalea zan.</p>
<p>Geroago izentau zuten Mendaroko monjen kapillau, eta antxe bakerik zoriontsuenean igaro dau bere bizitzarik erdia.</p>
<p>Goian bego Urruzuno-tar Kepa Mikel jaunaren gogoa. Otoitz bere alde irakurle guztiok, batez be euskal idazleok, bera izan da ba gure anai nagusienetariko bat, eta anai maite-maitea izan ere.</p>
<p>Bilbaon bizi dan bere arrebari ta bere lobari, baita Elgoibarren daukazanai, laguntzen dautsegu gaurko euren atsekabean.</p>
<p><mentioned>1923-1V-17</mentioned></p>
        </body>
      </text>
      <text>
        <front>
          <head rend='Bold'>--><p>Eleizalde</p><--</head>
        </front>
        <body>
<p>Burruka gogorra erabilli dau aspaldi onetan eriotzeagaz, bai&ntilde;a gixajoak azkenean lurra jo dau, guztiok jo bearko dogun lez.</p>
<p>Atzo goizeko zazpi ta erdietan bere gogoa emon eutson Jaungoikoari.</p>
<p>Bere geixoaldi luzean, benetako kristaua lez agertu da, ondoez guztia gogo sendoaz eroanik; benetako euskotarra lez, azkeneko ordurai&ntilde;o bere aberri Euzkadi oroiturik; baita benetako gizona lez be, eriotzeari bape ikara barik, aurrez-aurre begiraturik.</p>
<p>Ointxe egoan ba, gure ustez, Eleizalde, sasoirik onenean aberriaren alde bere adimen argi ta ikasiaz lan ederra egiteko, ta orregaitik, bera galtzeak min andia emoten dausku abertzaleei; eta oldoztuten jarten gara, ta bururatzen jaku Jaungoikoak ez ete dauskun kendu berak merezi eban bestean maitatzen ez gendualako.</p>
<p>Eleizalde gazte-gaztetxutik abertzalea izan zan. Sabin maisuaren adiskide kutuna zan. Bere lenengo idazkiak EUZKADI ingurtian argitaldu zituan, eta bereala igarri eben irakurlerik geienak &laquo;Koldobika&raquo; izenaz an agertuten zana idazle puntarengoa zala.</p>
<p>Ordutik ona, danok dakizue zeinbat eta zelakoa idatzi dauan gure asteroko izparringietan, egunoroko onetan, liburuetan, aldizkingietan, eta abar. Onen barri danok dakizue.</p>
<p>Zenbat irakurri eban, nok daki? Bere etxekoak bakarrik. Eleizaldek esango geunke liburutan larregi irakurri ebala; lanegi di&ntilde;ogu, bere osasunaren kaltean izan ete dan susmoa jatorkulako.</p>
<p>Gu abertzaleon artean gizonik jakintsuena ta adimen argitsuena izan ez bada, bai beintzat jakintsuenetarikoa ta argitsuenetarikoa.</p>
<p>Bera lako gizon batzuk, asko barik, euki bagenduz, edo bageukoz, laster sartu izango zan, edo sartuko litzake, gure Jel-batza ta gure aberria jakintza bidetik.</p>
<p>Abertzale aurrenetarikoa izan da beti, azkenengo ordurarte; atzo bertan entzun geuntson esaten berari azkeneko ordurarte lagundu eutsan bateri, il bai&ntilde;o zerbait lenago esan ebala: &laquo;Nire neke oneek artu daistazala Jaunak neure Aberri gaixoaren alde, neure ustez berak merezi dauan bai&ntilde;o gaixoago&raquo;.</p>
<p>Gogoan eukan ba aberria eriotzearen aurrean be, olan adierazorik zein sakon eukan aberri maitetasuna.</p>
<p>Langillea izan da, gitxi lakoa. Ezin zan egon zeozer egiten egon barik; batzuetan barre be eragiten eban bere urduritasunak. Osatebakuntza gogorra egiten eutsoen, eta oean egoala, andik egun batzuetara, oearen ondora eroan bear izaten eutsoen idazteko maki&ntilde;ea, ta an ekiten eutson lanean sendo, osasunaz beterik genbiltzanok bai&ntilde;o askozaz gogotsuago. Ezin geldi egon.</p>
<p>Jaunak eroan dausku. Guk uste genduan bere bearra ba geunkala. Itxuraz alan ez da, edo bere bearraren duin ez gara, etxagoku berak egin leikean eusko bearrik... au ete da ba, Jauna? Oldoztutea bakarrik itzela da.</p>
<p>Eleizalde gure anaieak beste aldean be beana egingo dau, ez idatziz, bai&ntilde;a bai otoiz. Bere aberri alde otoi egingo dau Jaunaren aurrean.</p>
<p>Eta guk be otoi egin daigun bere gogoaren alde, bearbada gure otoizak bear baditu Jaunaren aurrera eltzeko.</p>
<p>Orain arte otoitz egin dogun lez bere osasunaren alde, egin daigun bere osasun betikoaren alde.</p>
<p>Eukizu Jauna or goian gure anai maite Eleizalderen gogoa!</p>
<p>Betiko argiak argi begio!</p>
<p><mentioned>1923-VII-25</mentioned></p>
        </body>
      </text>
      <text>
        <front>
          <head rend='Bold'>--><p>Egin</p><--</head>
        </front>
        <body>
<p>Uste dogu irakurle asko geldituko zirala jakin barik lengo igandean Tolosako gure euskal izparkariak bere idazkian emoten eban izpar bat.</p>
<p>Eta ori uste dogu, susmetan dogulako euskal irakurle askok ez dauzala irakurten bere erriko (edo bere erri inguruko) idazkiak bai&ntilde;o; orretan oker aundi bat egi&ntilde;ik, idazki askotan izpar polit eta jakingarriak etorten diralako.</p>
<p>Norbere errikoak ez diran idazkiei be ondo da begirada bat ganetik egitea, ia euretan idoroten dan izpar polit, edo jakingarri, edo garrantzidunen bat. Izpar bakotxari, geienean, bere asieran igarten jako zetarikoa dan.</p>
<p>Orra ba, igandean Tolosako idazkian etorririko izpar jakingarria zan:</p>
<p>Gipuzkoan suaren kalte-aurkako Bazkun bat dago <foreign>&laquo;Seguros Mutuos de Guip&uacute;zcoa&raquo; </foreign>izenduna; Bazkun onek bere urteroko batzarra Tolosako udaletxean euki dau lengo egun batean, eta bertan, urtebeteko goraberak, suaren kalte-ordai&ntilde;ak, eta oneetariko zertzeladak, eta bai ostantzeko erabagikizun, oarpen eta abar, EUSKERAZ egin ziran.</p>
<p>Izparkariak di&ntilde;oanetik ataraten da, aurten egin dala olan lenengoz; len erderaz egiten zirala batzarrok.</p>
<p>Beraz, orkada (pausu) bat gorantza egin dau euskereak or. Gauza pozkarria da ori, abertzaleak eta beraz euskaltzaleak garan guztiontzat.</p>
<p>Izparkariak txaloak joten dautsoz Bazkunako artezkari Lopez-Mendizabal-tar Ixakari &laquo;ain txukun ta egoki aurten euskeraz agiriak eta batzarra egin arazi ditualako&raquo;.</p>
<p>Buakioz gure txaloak be Ixakari ta Bazkun orretako kide guztiei.</p>
<p>Orixe da benetako lan onuratsua: &laquo;egitea&raquo; gure aberriaren alde. Ez dago orrelako &laquo;gora Euzkadi&raquo; deadarrik.</p>
<p>Deadar guztiak bai&ntilde;o &laquo;egite&raquo; bat obe da.</p>
<p>Egin... egin... orixe da bear doguna. Deadarrak aizeak eroaten dauz ta ezerezean geratzen dira, ta i&ntilde;oz-i&ntilde;oz geugaz batera eusko lan onuratsu baterako gertu dagozanak uxatuteko be izaten dira.</p>
<p>Egin... egin... irakurle.</p>
<p>Egitadaz jaurtizu &laquo;gora Euzkadi&raquo; deadarra. Seme edo alabea dozu? Ipi&ntilde;i euskal izena berari. Orra or deadar ederra.</p>
<p>Etxe bat egiten dozu, denda bat zabaltzen dozu? Bere izena, bere idazkuna, bere iragarria euskeraz ipi&ntilde;i egiozu.</p>
<p>Zeure lagunakaz, zeure etxekoakaz, erderaz itz egiteko oitura txarra dozu? Alegindu zaitez oitura aberri-ilgarri ori atzeratzen, eta beti geure asaba elez mintzatzen.</p>
<p>Zeure etxeko edo zeure lagun bati idazkia egin bear dautsozu? Euskeraz idatziozu.</p>
<p>Ikusten dozuz jeltzaleak ez diran batzuk, eusko zaletasunak eraginda, gertu dagozala, euskerearen aldezko edo euskotarren aldezko zerbait, naiz ikastola, naiz bazkun, naiz bide, naiz etxe, naiz txadon, naiz portu, naiz edozer, egiteko? Batu zaitez eurakaz, ta danon artean egizue gure aberriarentzako ondo datorren arazoa, lan aberkoi eder orretatik zeure deadarrakaz eurei alde eragin barik.</p>
<p>Deadarra i&ntilde;oz ondo dator, alkar ezagutzeko ta alkar sututeko; bai&ntilde;a beti-beti ta zetara ez datorrela, utsa da, ta i&ntilde;oz gogaikarria, baita kaltegarria be.</p>
<p>Egitea, barriz, beti-beti dator ondo.</p>
<p><mentioned>1923-VIII-8</mentioned></p>
        </body>
      </text>
      <text>
        <front>
          <head rend='Bold'>--><p>Argi ta garbi, atxakiak, zetako?</p><--</head>
        </front>
        <body>
<p>Lengo illeko igande arrastegi baten Bego&ntilde;ara igon gi&ntilde;ean, egurastuaz batera denporea emoten, eta an, eleizearen aurrean aurkitu genduan adiskide maite euskaldun bat, bere ume bigaz, neskato-mutikotxu txoriak lakoxe alai ta politak.</p>
<p>Ango aulki baten jesarrita barriketaldi luzetxua euki genduan, bitartean umetxu polit areek olgetan ebiltzala gure inguruan, une baten be geldi ezin egonda.</p>
<p>Guretzako ume areek euken gauzarik ederrena, eurek erabillen euskerea zan. Bai, euskeraz bakarrik eta erraz-erraz egiten eben euren artean eta aitagana zetan edo atan urreratzen ziranetan, eta guk eurei zeozer itandu ta zirti-zarta egundoko bizkorren erantzuten euskunean.</p>
<p>Ume areek Bilbon jaio ta azi ta bizi dira. Euren aita euskalduna da, bai&ntilde;a euren ama len etzan, bilbotarra zalako, eta gaur euskeraz daki, berak euskotar gogo bizia daukolako ta bere senarrak irakatsi dautolako.</p>
<p>Orra ba sendi bat euskalduna, erdaldunak inguruan euki arren; etxeko elea euskerea dabe.</p>
<p>Onetariko sendiak Bilbon banaka-banaka askotxu dira, uste dan bai&ntilde;o geiago. Euskotar zintzo asko ezagutzen doguz olantxe euren umeei euskerea irakatsi dautsienak etxean beti erabilliaz bakarrik.</p>
<p>Poz andia izaten da guretzako Bilboko semea edo alabea dala ta euskalduna dala i&ntilde;or aurkitzea.</p>
<p>Bai&ntilde;a bestetarikoak be, eurekanai&ntilde;o antxi&ntilde;a-antxi&ntilde;etatik belaunik-belaun eldu dan euskerazko katea eten eta galduta, euren umeei euren elea irakatsi ez dautsienak, asko dira, asko!</p>
<p>Bilbon eurrez aurkitzen dira esaten dautsuenak: <foreign>&laquo;Mi padre y mi madre ya sab&iacute;an, pero yo no s&eacute;... no me ense&ntilde;aron&raquo; </foreign>(Nire aitak eta amak ba ekien, bai&ntilde;a nik ez dakit... ez eusten irakatsi).</p>
<p>Euren sendietan orrelan euskerea galtzen dabenai itandu ezkero ia zegaitik, erantzuten dautsue:</p>
<p>&mdash;Bilbo au erdalerria da ta umeak erderea bai&ntilde;o ez dabe entzuten, ta ezin leike.</p>
<p>&mdash;Ni asi naiake irakasten eta euskeraz eztabe ein gura, ta zer gurozu? Errekara botakozuz? Itzi ein biar.</p>
<p>&mdash;Ara, guk etxean pozik eingo geunskioe geure umeei, bai&ntilde;a gaur erderea biar-biarrekua dalako, erderaz itz egiten dautsegu, erderea galdu eztagien, erderea beti erraz euki dagien...</p>
<p>&mdash;Nik irakatsiko neuskioe, orixe bai, neu nazan euskozalea izanda, bai&ntilde;a...</p>
<p>Orretaraxe, dana izaten da atxakia; danak estaldu gura izaten dabe atxaki orreekaz egizko zioa: euskereaganako ezetza, euskereagaitik ardurarik eza, Euskalerriak ondi&ntilde;o bizirik daukon gauza bakarra galtzeak bape mi&ntilde;ik ez emotea.</p>
<p>Zetako atxakiak? Argi ta garbi esan zegaitia.</p>
<p>Or ipi&ntilde;i doguzan atxakietatik irugarrena emoten eban bat, bere sendiagaz, aspalditxo dala, Doitzerri (Alemania)-ra bizi izaten joan zan, eta an, bai berak eta bai bere seme-alabak, dotxerea ondo jakitea onurea eben; bai&ntilde;a ori gorabera, etxean beti gaztelako erderaz itz egiten eben.</p>
<p>Au ikusirik, bere ezagun beste euskaldun batek bein esan eutson:</p>
<p>&mdash;Zelan da ba? Etzenduan zuk esaten Bilbon etxean erderaz egiten zenduela, erdalerrian bizi ezkero, erderea bear-bearrekoa dala, ta zeuk eta sendiak erderea obeto erabiltearren alde batera itzi zenduela gure euskerea, onek kalterik ekarri ez egizuen zeuen erderea makalduta? Emen, Doitxerrian bardin egitekotan, etxean doitxeraz bakarrik itz egin bear zeunkie, Gaztelako erderea itzita, emen ez dozu bere bearrik eta. Zelan da ba, euskereari ezarririko neurria gaztela-erdereari ez ezartea?</p>
<p>&mdash;Tamala izango litzake galtzea.</p>
<p>&mdash;Eta euskerea, zeure elea galtzea, ez?</p>
<p>Euskaldun biok barriro autu berberori euki eben gaztelar zintzo ta gogotsu baten aurrean, eta onek bizi-bizi esan eban:</p>
<p><foreign> &mdash;Hace tiempo ya que vivo en Alemania, y mis hijos hablan alem&aacute;n igual que los alemanes; pero en casa siempre hablamos nuestra lengua castellana, y nada m&aacute;s que ella, para que no se nos olvide, &#161;pues bueno estar&iacute;a que olvid&aacute;semos la lengua que es nuestra! &#161;Entonces s&iacute; que merecer&iacute;amos que nos desollasen vivos! </foreign>(Doitxerrian aspaldi bizi naz ta nire umeak doistarrak eurak baizen erraz itz egiten dabe doitxeraz; bai&ntilde;a etxean beti darabilgu geure ele gaztelarra, ta bera bakarrik, aztu ez dakigun; ez geunke besterik bear geurea dan elea aztutea bai&ntilde;o...! Bizirik narrututea legokigu orduan!).</p>
<p>Au entzunda, euskaldun atxakibakoak gogoz bostekoa estutu eutson gaztelar zintzoari, ta gero, euskaldun atxakitsuari euskeraz esan eutson:</p>
<p>Erri onegandik ikasi...</p>
<p><mentioned>1926-XI-11</mentioned></p>
        </body>
      </text>
      <text>
        <front>
          <head rend='Bold'>--><p>Euskerazko asterokoa</p><--</head>
        </front>
        <body>
<p>Zenbat bidar esan eta entzun ete da, emen Bizkaian be euskeraz bakarrik egindako izparringi asteroko bat bear geunkela, Gipuzkoan &laquo;Argia&raquo; dauken lez!</p>
<p>Zeuk be, irakurle, ori esan izango dozu, ta entzun be bai beste askori, ezta?</p>
<p>Orra ba, emen olako izparringia atarateko eragozpen asko ta andiak azpiratu bear dira. Ia-ia ezintzat euki lei izparringi-atarate ori, ain andiak eta ugariak dira eragozpenok.</p>
<p>Bai&ntilde;a &laquo;Argia&raquo; Donostiakoak di&ntilde;osku bizkaitarrai: &laquo;Gure izparringi onen zati bat (bost orrialde) emongo dautsuegu bizkaieraz idazteko; beraz, ortxe daukozue zeuek nai dozuen asterokoa&raquo;.</p>
<p>Orra or morapilla askatuta. Guk gura dogun asterokoa bizkaieraz &laquo;Argia&raquo; berbera izango da, &laquo;Argia&raquo;ren zati bat (bost orrialde).</p>
<p>Donostian egi&ntilde;a dala, ta zer dausku guri? Naiz Donostian, naiz Bilbaon, naiz Ataunen, naiz Morgan, naiz edonun egi&ntilde;a izan arren, zer dauko ba? Zapatu arratsaldetan geure eskuetara etorri ezkero euskerazko izparringia, bardin dausku guri emen naiz an egi&ntilde;a izatea.</p>
<p>Gipuzkeraz zati bat eta bizkaieraz beste zati bat ekarri arren be, guretzat ez da ori eragozpena, bai zera; ementxe geure &laquo;Euzkel-Atal&raquo; onetan beti ibilli dira alkarregaz gipuzkerea ta bizkaierea, baita noz-edo-bein naparrerea ta i&ntilde;oz laburdierea be eurakaz argitaldu da, etxekoak dira guztiok eta.</p>
<p>Beraz, gipuzkerazko asterokoa ta bizkaierazkoa, biak baten, &laquo;Argia&raquo;n, agertuko litzakez.</p>
<p>Au egin al izateko, bai&ntilde;a, &laquo;Argia&raquo;k bizkaitarren laguntasuna bear dau. Guk lagundu ezik, asmo ain on ori ezin dau eroan aurrera.</p>
<p>Laguntasun ori bitarikoa da: idaztea bata, &laquo;Argia&raquo; saldutea bestea.</p>
<p>Nok idatzi erraz izango litzakela billatutea uste dogu. Ementxe bertan askok agindu dabe idaztea, naiz errietako izparrak naiz ostantzeko idazlanak; eta ondi&ntilde;o ezer esan ez dabenen artean be, ziur gagoz geienak laguntasun au emongo leukiela.</p>
<p>Beste laguntasuna da ardura andiagokoa. &laquo;Argia&raquo;k bear dau jakin puskat gorabera zenbat izparringi salduko leuken Bizkaian, gastuetan sartu bai&ntilde;o len. Onetarako, erri bakotxean bizi diran euskaltzaleak batu bear dabe ta idoro saltzaille on bat lenengo, ta gero erabagi zenbat lez saldu leikezan; ori eginda, idatzi &laquo;Argia&raquo;ri: &laquo;Guk emen onenbeste izparringi salduko dirala uste dogu, ta urlia saltzailleari bialdu egiozuez. Geure kontura bialdu. Geiago edo gitxiago bear badira, jakitun ipi&ntilde;iko zaituegu&raquo;.</p>
<p>&laquo;Argia&raquo;ren zuzenbidea auxe da: <foreign>&laquo;Semanario Argia. Garibay 28. San Sebasti&aacute;n&raquo;.</foreign></p>
<p>Jakin dogu Ondarroan euskaltzale pillo batek erabagita daukola 70 &laquo;Argia&raquo; eskatutea uri artarako. Areen antzera egin bear dabe beste errietan be.</p>
<p>Bizkaiko baserri txiki baten, aspaldion &laquo;Argia&raquo; pillo bat saltzen da, bertako abadeak ardurea artuten daualako. Asi zan apur batzuek eskatzen, eta danak saltzen etziranean emon egiten zituan zabalkunderako; ta duban artzen ebenak be gero erosi egiten dabe.</p>
<p>Izparringi asteroko euskalduna gura dogu? Alegindu gaitezan, eta eukiko dogu. Geure eskuan dago eukitea edo ez eukitea. Eukiten ez badogu, errua geure-geurea bai&ntilde;o ez da izango.</p>
<p><mentioned>1928-V-1</mentioned></p>
        </body>
      </text>
      <text>
        <front>
          <head rend='Bold'>--><p>Zetatik?</p><--</head>
        </front>
        <body>
<p>&mdash;Euskeraz irakurteko ta zeure erriko izparrak euskeraz idatzi ta izparringira bialtzeko orren zaletasun andia nundik dozu?</p>
<p>&mdash;Ara, nire basen-itik urtxo dagoan urian euskal jai ospatsua izan zan bein. Ni mutiko bat nintzan orduan, euskeraz irakurten ondo ekien umeei sariak agindu eutsiezan.</p>
<p>&mdash;Eta zu, sariketa aretan aurkeztu zi&ntilde;ean, ezta?</p>
<p>&mdash;Bai, neure mutil-lagun batzukaz batera aurkeztu nintzan, eta irakurtea ederto egin neban, antza, sana emousten ta.</p>
<p>&mdash;Zer emon eutsuen?</p>
<p>&mdash;Ogerleko bat, <foreign>&laquo;santo&raquo; </foreign>batzuk, eta euskerazko liburua. Nire poza! Ogerlekoa amak urtu eban; bai&ntilde;a liburua ta &laquo;santuak&raquo; ondi&ntilde;o etxean dira, ta barri-barri, ardura guztiz jagon dodazalako.</p>
<p>Orduantxe sortu jatan euskeraz irakurteko leia andia, ta arrezkero asko irakurri dot.</p>
<p>&mdash;Zer irakurri dozu, liburuak ala izparringiak?</p>
<p>&mdash;Bitzuek; bai&ntilde;a izparringia geiago, ta irakurtetik etorri jatan, geroago, idazteko guraria, ta alako baten asi nintzan izparrak bialtzen EUZKADIra. Pozik artu eustezan, zuzendu be bai nire idaztokerrak, eta orrenbestegaz euskaltzale gogotsu-gogotsua naiatzu.</p>
<p>&mdash;Ba dakizu gaur Zumarragan egiten dala euskal jai ospatsu bat, zuri euskeraz irakurteko zaletasuna emon eutsuna lakoxea?</p>
<p>&mdash;Ba dakit, eta berari laguntzeko neure dirutxua be emon dot.</p>
<p>&mdash;Ia zure antzera an aurkeztuko diran umeetan sortzen dan euskaltzaletasuna.</p>
<p>&mdash;Sortuko da, ez dago orixe bai&ntilde;o ereite obarik eta.</p>
<p><mentioned>1928-IX-30</mentioned></p>
        </body>
      </text>
      <text>
        <front>
          <head rend='Bold'>--><p>Itz barriak</p><--</head>
        </front>
        <body>
<p>Igaroko berrogei urte oneetan, itz barriak dirala ta ez dirala, auzia, eztabaidea, usubilloa ta zaratea darabille euskaltzaleak.</p>
<p>Batzuk ezetatik be ez dabe itz barririk entzun ez ikusi gura. Bat bera entzun edo ikusiak min emoten dautse. Eurok esan daroe itz barrien asmatzailleak eta itz barrizaleak euskerea galtzen, ondatzen di&ntilde;arduela.</p>
<p>Au zegaitik di&ntilde;oe? Ara, euskaltzale orreek gura leukie euskereari ez ukuturik egitea, guk geure gurasoekandik artu dogun legetxe iztea, ezer kendu ez ezarri barik, dagoala dagoan legez. Eurontzat euskerea, gurasoen kutxa zar edo etxe bat lakoa da. Ez dabe barriztatzerik gura, ez dabe geitzerik gura, ez dautsoe euskereari gauza bizitzat begitu gura, gure eskuetara eldu dan euskerea oso-osoa bilduta balego liburu ta ingietan, ez leuskioe bape ardurarik izango orrei bertan bapatera euskerea galtzeagaitik.</p>
<p>Museo batera eroateko dan kutxa edo beste errediza zar, zerenak jandako ta aldiak marguldurikoa, bere burdi&ntilde;azko atalak ugertuta dauzan errediza zar bat, i&ntilde;ok barriztu gura baleu, ta dotore ipi&ntilde;i, bertan gauzak eukiteko, museora barik etxe-errediza legez erabilteko, anbiolizti-zaleak asarre bizian sartuko litzakez, euren deadar ta garrasiak Gorbeia txuntxurrerai&ntilde;o be elduko litzakezala.</p>
<p>Olantxe, ba, itz barrien arerioak diran euskaltzaleak be, eurentzako errediza zar bat dan euskerea barriztu, geitu ta edertu gura dabenai, beste edozein errik bere elez esan eta adierazo leiken guztia euskalerriak be euskeraz esan eta adierazo al dagiala gura dabenai, gorrotoa izaten dautsie.</p>
<p>Itz barrizaleak, ostera, di&ntilde;oe euskerea ez dala museora sartzeko kutxa zar bat, gauza bizia bai&ntilde;o, euskalerriaren elea dala; bai&ntilde;a orain arte landu barik egon dala, euskaldunak bape arduratu ez diralako orretan, eta garbitu, geitu ta ornidu bearra dauala. Eta onetan di&ntilde;ardue gogor aspaldiko berrogetaz urteetan, itz barrien arerioei jibitea emonik.</p>
<p>Ezin ukatu lei gaurko euskereak itz zakar asko dituala atzo erderatik sarturikoak, eta ondo dala eurok polito-polito ataratea, ta euskerea garbitutea. Baita gaur euskeraz dana adierazo al izateko, itz barri askoren bearra dagoala. Adibidez, &laquo;Daneurtizti&raquo; edo Geometria euskeraz adierazteko, Mibisus azkarrak i&ntilde;un diran itz barriak euskerearen sustar-sustarretik atara bearra izan dau.</p>
<p>Itz barri asko, erabilliaren erabilliagaz, onezkero errian sartu dira; ta itz barrizaleak diran euskaldun alderdiaren arerio amurratuak eurak be bai darabillez, erriagandik ikasita. Ondi&ntilde;o oraintsu, itz barrizale alderdiaren arerio andi batek bere itzaldian onelako esakerak erabilzan: &laquo;Erri onetako sendi edo fameliak&raquo;, &laquo;kristi&ntilde;auen sendi edo famelietan&raquo;...</p>
<p>Neure kolkorako esan be egin neban: &laquo;Ez dakik asko, gixajo orrek, nundik norakoa dan itz ori, nok asmaua dan, bestelan etxoat uste erabilliko eukeanik&raquo;.</p>
<p>Itz barriak, ba, bear-bearrak dira, ondo datozanak dira; eta eurok ondo asmatzea euskera aldezko lana da.</p>
<p>Orraiti&ntilde;o, onetantxe be neurria bear da, beste gauza guztietan legetxe. Euskerazko esakun polit bat auxe da:</p>
<p><hi rend='Bold'>LARRIK EZ ONIK</hi></p>
<p>Oldozpen au gogora ekarri dauste aspalditxu onetan irakurri dodazan itz barri bik: <hi rend='Italic'>gizarra</hi> ta <hi rend='Italic'>gizemea</hi>.</p>
<p>Euskeraz adierazoko dautsuet itz biok esan gura dabena, erderazko itzetara jo barik, ara; <hi rend='Italic'>gizarra</hi> gizonezkoa da, <hi rend='Italic'>gizemea</hi> andrazkoa da.</p>
<p>Itz barri bi orreen bearrizanik izan da? Ezetz esan lei, lengo itz bi euskal sustardunakaz adierazten diran ezkero.</p>
<p>Guk, bizkaitarrok, <hi rend='Italic'>gizonezkoa</hi> ta <hi rend='Italic'>andrazkoa</hi> esan daroaguz; gipuzkoarrak <hi rend='Italic'>gizakume</hi> ta <hi rend='Italic'>emakume</hi>. Bigarren au, <hi rend='Italic'>emakume</hi>, Bizkaian be erabilten da.</p>
<p>Bearrizan bakoak izan arren, tira, ori bai&ntilde;o ez balira, okerrik ez legoke, sarri jazoten dan lez gure euskera onetan gauza batek izen asko eukitea bai&ntilde;o besterik ez litzake izango; bai&ntilde;a itz orreek uts andi bat dauke: motzak, itsusiak, ezai&ntilde;ak, zantarrak izatea euskalerrian.</p>
<p>Euskaldunak ez dabez <hi rend='Italic'>arra</hi> ta <hi rend='Italic'>emea</hi> itzak noti&ntilde;entzat erabilten, abereentzat bakarrik bai&ntilde;o. Eurrez esaten dira: katarra ta kataemea, astarra ta astaemea, ta onakoak, i&ntilde;ok itz zantzartzat artu barik; noti&ntilde;entzat, ostera &laquo;giza-arra&raquo; ta &laquo;giza-emea&raquo; ezin esan leiz aziera onari uts egin barik.</p>
<p>Erantzungo dauste, bearbada, noti&ntilde;ak be arrak eta emeak izatea egia bai&ntilde;o besterik ez dala, itzok zantartzat artzea oitura bat dala, eta egia lenago dala oiturea bai&ntilde;o.</p>
<p>Eta nik berrerantzuten dautset ezetz. Geltokietan, antzokietan, kaleetan, norbere bearrizanak egiteko lekuetan ateburuan idazkun auxe: <foreign>&laquo;Caballeros&raquo;, </foreign>edo beste auxe: <foreign>&laquo;Se&ntilde;oras&raquo; </foreign>ipinten daben ordez, <foreign>&laquo;Machos&raquo;, &laquo;Hembras&raquo; </foreign>ipi&ntilde;iko balebez, zer jakozo litzake? Egundoko ari&ntilde;en kendu eragingo leukiez idazkunok!</p>
<p>Urkiolako eleizan ain polito dagozan euskerazko idazkunak, ezker aldeko aulkietan &laquo;Gizonak&raquo;, eskuma aldekoetan &laquo;Andrak&raquo;, uste dozue ordeztu leikezala &laquo;gizarrak&raquo; eta &laquo;gizemeak&raquo; itzakaz, noti&ntilde;ai iguin emon barik?</p>
<p>Ez, ezin leikez esan, gaur beintzat, <hi rend='Italic'>arra</hi> ta <hi rend='Italic'>emea</hi> noti&ntilde;entzat aziera onari uts egin barik.</p>
<p>Euskaldunik ez dago esango dauanik: &laquo;Gurean sei ume dira, lau arrak eta bi emeak&raquo;. Eta batenbat balego, ao batez danak deituko leuskioe baldar, asto, azierabakoa.</p>
<p>Ganera, &laquo;gizarra&raquo; lendiko itza da. Antzi&ntilde;a gaur bai&ntilde;o geiago</p>
<p>erabilten zan; bai&ntilde;a ondi&ntilde;o gaur be entzuten da.</p>
<p><hi rend='Italic'>Gizarra</hi>-k esan gura dau gizon txiki, argal, erki&ntilde;a.</p>
<p>&laquo;Bera ain gizarra dala, ainbeste gizon sendo ta errime darabilz bere agindupean&raquo;.</p>
<p><mentioned>1928-XI-10</mentioned></p>
        </body>
      </text>
      <text>
        <front>
          <head rend='Bold'>--><p>Iztegia</p><--</head>
        </front>
        <body>
<p>Azkue jaunaren iztegi nagusian batuta ez dagozan itzen batzuk, erri onetan eurrez entzuten diranak, eta urrean emen Durango aldeko beste euskalerrietan be erabilliko dirala uste doguzanak:</p>
<p><hi rend='Bold'>TXIXASE</hi></p>
<p>Txixestu be esaten da, ta esan gura dau garnu-ontzi edo puxikea beteta dagoanean txiza egiteko bearrizan andia dala. Txixase izan, auxe da aditza.</p>
<p>&laquo;Txixase naz ta banue, beinguen nator, egon ementxe&raquo;. &laquo;Eskolan umiek txixase diranian, eskue jaso ta ezer esan barik maixueri atzamar bat erakustutsie&raquo;.</p>
<p>&laquo;Txixase luzaro ta sarri izatetik puxikako gatxak sortu oi dira&raquo;. Au erderaz, zelan esan itz bategaz bakarrik?</p>
<p><hi rend='Bold'>ASOLUE</hi></p>
<p>Itz au da <hi rend='Italic'>asoloa</hi>, a mugaleagaz, ta beraz, mugale barik, itza soil-soilik da <hi rend='Italic'>asolo</hi>.</p>
<p>Ona emen zelan erabilten dan:</p>
<p>&laquo;Ai orrek darabillen asolue!&raquo; esaten da aitak itziriko ondasun andiak alperrik galtzen di&ntilde;arduan semeagaitik.</p>
<p>&laquo;Aurten siketiek asolo andia eragin dau&raquo;.</p>
<p>&laquo;Kima barri guztiek bal-baltz eginda itxi ditu leiek, onako asolorik orraiti!&raquo;</p>
<p>Beraz, &laquo;galtze, ondatze andia, kaltea, ondamendi andia&raquo; esan gura dau <hi rend='Italic'>asolo</hi> itzak.</p>
<p>Igarten da erderazko aditz <foreign>&laquo;asolar&raquo;</foreign>tik datorrela. <foreign>&laquo;Asolar&raquo; </foreign>itz onek esan gura dau dana lautu, zelaitu, lurreratu, ezer zutunik utzi baga, ez etxe, ez orma, ez zugatz, ez ezetariko gauza urtenik. Itz onetatik sortuta daukez erdaldunak: <foreign>&laquo;asolador, asolamiento&raquo;. </foreign>Euskaldunek <hi rend='Italic'>asolo</hi> itza ez dabe artu erderatik, erderako <foreign>&laquo;asolar&raquo;</foreign>tik euren kontura atara bai&ntilde;o. Eurek egindako itza da, ba, erdaldunen beste batetik atara arren.</p>
<p>Jaki&ntilde;a, orren ordezkoa &laquo;ondamendi, ondatze&raquo; da; bai&ntilde;a berau be erdera-sustarduna ei da.</p>
<p><hi rend='Bold'>NEGARRA</hi></p>
<p>Lurpetik ura eroateko odia egoan lekuan, gizon bik atxurrakaz lurra edegiten i&ntilde;arduela, itandu jaken ia zetan ebiltzan, eta erantzun eben:</p>
<p>&mdash;Emengo ka&ntilde;ue agirien ipinteko agindu dauskue, negarrik ete daukon ikusteko.</p>
<p>Negarra da ba odi bati bere zatien irrikituetatik urteten jakon ur apurra.</p>
<p>Bardin esaten jako, eurite bat izanda gero atxak euren birringa edo arrakaletatik botaten daben ur apurrari: &laquo;atxak negarra dauko&raquo;.</p>
<p><hi rend='Italic'>Negarra</hi> deitzeko ur gitxik, igarteko lain bakarrik, urten bear dau.</p>
<p><hi rend='Bold'>TXAKUR</hi></p>
<p>Laboindun etxe-aberetxuaz ganera itz onek beste gauza bat be esan gura dau emen. Zendin edo ajetiboa lez erabilten da, zeozek lotseari uts egiten dautsola adierazteko. Adibidez:</p>
<p>&laquo;Neskatilla orrexek jantzi txakurre egin dau gero&raquo; esaten da gona ta beso motz, papar zabal, eta margoz (kolorez) nabar bizia bada jantzia.</p>
<p>&laquo;Mutil gazte orrek darabillen berbeta txakurre ez dau bere etxien ikesi tabernan bai&ntilde;o&raquo;, berbeta lotsa gitxikoa darabillela adierazorik.</p>
<p>&laquo;Eitada txakurre dok ori gazte batek persona zarrai eiteko&raquo;, esan gurarik egitada lotsabakoa.</p>
<p><hi rend='Bold'>TXAKURTO</hi></p>
<p>Alan deitzen jako notin lotsagaldukoari, lotsearen apurrik apurrena be ez daukonari, edonun eta edonoren aurrean edozein astakeri, edozein zantarkeri, edozein berba loi ta gaizto esan oi dauanari.</p>
<p>Erdaldunen <foreign>&laquo;c&iacute;nico&raquo; </foreign>ta emengo euskaldunen &laquo;txakurto&raquo;, gitxi gorabera gauza bat adierazten dabela dirudi.</p>
<p><hi rend='Bold'>ESKEA</hi></p>
<p>Notin bat osalariagana joan, eta onek jan-edanean neurriak ipi&ntilde;i eutsozan; bai&ntilde;a geixoak neurritik urteten eban, eta osalariak igarri eutson, eta aretara gauza onik ezin egin leikela ta, asarratu jakon, eta bein onan esan eutson:</p>
<p>&mdash;Zu beti pekatu batzukaz zatorkidaz.</p>
<p>Auxe aotan erabillela, emengo batek onan i&ntilde;oan polito:</p>
<p>&mdash;Erregular eske andia eban, ta ezin jan barik egon.</p>
<p>Eskea gosea-ren lekuan esanda.</p>
<p><hi rend='Bold'>ZARAPEAN</hi></p>
<p>Ume batek urteak betetan dauzan aurreko egunean esan oi jako: &laquo;Gaur gabean zarapian ipi&ntilde;i bear zaituguz ta biar arte zarapian egon biarkozu&raquo;.</p>
<p>Bat-edo-bat ezkontzeko danean be, aurreko egunean orixe esan oi jako: &laquo;Zarapian zagoz onezkero&raquo;.</p>
<p>Baita azterketa naiz zein-geiagoketa bat i&ntilde;ok egin bear badau be, oituraz &laquo;zarapian zagoz&raquo; esaten jako aurregunean.</p>
<p><hi rend='Italic'>Zarapean</hi> itz ori dator onetatik: Oilloa ilteko danean, aurregun illuntzean otan arrapetan da, ta zara bat auspez ipi&ntilde;i ta arexen azpian eukiten da biaramonean ilteko ordura arte. Au egiten da, oilloak ain goiztarrak izanik, eraz arrapetako il bear dana, eurek oillotegitik urten bai&ntilde;o lenago goizegi jagi bear izango litzake, edo bestelan oillo-eizan ibilli bear ari&ntilde;eketan eta zarata baten; erosoago izaten da aurreko illuntzetik oilloa arrapauta eukitea.</p>
<p>Erdaldunak, gure <hi rend='Italic'>zarapean</hi> lekuan esaten dabe <foreign>&laquo;estar en capilla, poner en capilla&raquo;.</foreign></p>
<p>Erdaldunak: <foreign>&laquo;&#191;Cu&aacute;ndo te casas? &mdash;Ya estoy en capilla&raquo;.</foreign></p>
<p>Guk: &laquo;Noz ezkontze az?-Zarapian naiauk&raquo;.</p>
<p><hi rend='Bold'>TXANKERRE</hi></p>
<p>Erren edo kojo diranai <hi rend='Italic'>txankerre</hi> deitzen jake.</p>
<p>Itz onek gogoratu erazoten dauz prakerre, gonerre, kopeterre, biboterre, ulerre ta abar.</p>
<p>Azkeneko &laquo;erre&raquo; orrek gauza muskilla, gitxi edo bape balio ez dauana, edo olakoren bat adierazten dauala esan lei.</p>
<p>&laquo;Erre&raquo;dun itzok olgeta edo burlabidez erabilten dira, ez begirunez itz egiten bada.</p>
<p><hi rend='Bold'>MOKILLAUSKI</hi></p>
<p>Soloan mokillak jo ta birrinduteko erabilten dan gabia da mokillauski. Agirian dau zelan sortu dan: mokil-aus-ki. Gabi arin-arin bat izaten da, kirten luzeduna, zutunik, gorputza bape makurtu barik lan egin al izateko.</p>
<p><hi rend='Bold'>EZKU, EZKUMENDI</hi></p>
<p>Azkue jaunaren iztegi nausiak di&ntilde;o emen Ma&ntilde;arin &laquo;tilo&raquo; zugatzari ezku deitzen jakola, eta emen mendi bat dala Ezkumendi izenduna, <foreign>&laquo;monte de los tilos&raquo;.</foreign></p>
<p>Ezkumendi ba dago; bai&ntilde;a emen <foreign>&laquo;tilo&raquo; </foreign>zugatzari etxako deitzen ezku. &laquo;Tillo, tillue&raquo; deitzen jako. Eta <hi rend='Italic'>Ezkumendin</hi> ez dago tillorik.</p>
<p>Azkue jaunari neuk emon neutsozan bere iztegirako emengo itzak; eta oker ori ez dakit zetatik datorren, bearbada neure errua da, bai&ntilde;a or okerra dago.</p>
<p><hi rend='Bold'>SURRUNTZA, EZ LURRUNTZA</hi></p>
<p>Baita Azkueren iztegiak di&ntilde;o Ma&ntilde;arin erderazko <foreign>&laquo;correhuela&raquo; </foreign>landareari &laquo;lurruntza&raquo; deitzen jakola, ta ez da egia. <hi rend='Italic'>Surruntza</hi> da, ez lurruntza.</p>
<p>Landarea lurrean zear azi ta egoten dalako, lurruntza izena egokiagoa dirudi, ta uste izan lei jenteak ez dauala ondo esango; bai&ntilde;a dana dala, emen jenteak surruntza deitzen dautso landara orri, ez &laquo;lurruntza&raquo;.</p>
<p><mentioned>1928-XI-27</mentioned></p>
        </body>
      </text>
    </group>
  </text>
</TEI.2>

