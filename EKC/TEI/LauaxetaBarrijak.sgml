<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Bide barrijak</title>
        <author>Estepan Urkiaga - "Lauaxeta"</author>
        <respStmt>Bertsio informatiko honen egilea: Josu Lavin; Urkiola, 1-1C 48990 - Getxo (Bizkaia)</respStmt>
     </titleStmt>
     <extent>7.523 hitz, 56.514 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>LauaxetaBarrijak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/L/LauaxetaBarrijak.htm</availability>
        <date>2006</date>
     </publicationStmt>
     <sourceDesc>
        <bibl>Ez dauka</bibl>
        <notesStmt><note>Iturburuen datazioa: 1931</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-20-1</item></list>
       </keywords>
       <keywords scheme='euskalkia'>
         <list><item>E-BIZ</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Bide barrijak -- Estepan Urkiaga - "Lauaxeta"</docTitle>
    </front>
    <group>
      <text>
        <body>
<p><mentioned>BIDE-BARRIJAK</mentioned></p>
<p><mentioned>URKIAGA'TAR ESTEPAN</mentioned></p>
<p><mentioned>LAUAXETA</mentioned></p>
<p><mentioned>Bilbao 1931</mentioned></p>
<p><mentioned>EMETERIO VERDES ACHIRICA</mentioned></p>
<p><mentioned>CORREO, 9 y CRUZ, 5</mentioned></p>
        </body>
      </text>
      <text>
        <body>
<p><mentioned>ITZAURREA</mentioned></p>
<p><mentioned><hi rend='Italic'>Eusko-olerti Irakuskundea</hi></mentioned></p>
<p><mentioned> Atzerrian, nunbait, olerti-antzua nabaitzen da. Olerti iturria agortu edo olerkariak aitu diralako. Arrotz elertietan poesi zelaiak zeken eta elkor dakuskigu. Ez soroak larratz daudelako, noski, gun-mu&ntilde;a zekendu zaiotelako baizik.</mentioned></p>
<p><mentioned> Ez dira gaurkoak, Nu&ntilde;ez de Arce'n alaka-ukorrak:</mentioned></p>
<p><mentioned> &laquo;La Virgen poes&iacute;a </mentioned></p>
<p><mentioned> Huyendo de los hombres, </mentioned></p>
<p><mentioned> Se pierde en las profundas </mentioned></p>
<p><mentioned> Tinieblas de la noche. </mentioned></p>
<p><mentioned> &#161;Todo se anubla, todo </mentioned></p>
<p><mentioned> Choca, todo est&aacute; herido! </mentioned></p>
<p><mentioned> Pide estragos el arte </mentioned></p>
<p><mentioned> Su inspiraci&oacute;n al vicio&raquo;.</mentioned></p>
<p><mentioned> Antzi&ntilde;ako olerkari gorenak ez dagerz. Alaka eta soilki, moteltxoak eta goitillunagoak sortzen zaizkiote. Ez len-ainbat ospe-iraunkor iritxiko dutenik, alegia.</mentioned></p>
<p><mentioned> Euskera, oraingoan, i&ntilde;oiz ba&ntilde;o oparotsuago, ordea. Izkera berriak auldu diranean, eusko ele zarra gaztaro emankorrera datorkigu. Altzo sakonetik irasiaz olerkari emaitzak emaro eskaintzen dizkigu.</mentioned></p>
<p><mentioned><hi rend='Italic'>Aizken emaitz gorena</hi></mentioned></p>
<p><mentioned> Esku-tartean daukazu, irakurle.</mentioned></p>
<p><mentioned> Adi-biotzez, eusko olerkariak emaitza daskaintzu. Poesi-neurtitzak, geyenetan, alako zerutar kutsuak ikutuak diralako goitarrak izaten dira. Begi aurrean dituzunak goyenetakoak bezela iritziko dituzu, laister.</mentioned></p>
<p><mentioned> Olerki egilea gaztea degu, oso. Ogeitalau urteak, doi-doi, beteak ditu oraindik Urkiaga'tar Estepan jaunak. !I&ntilde;oiz ikusigabea gaurda&ntilde;o! Gaztaro asieran besteak zartzaroan eskeintzen digutena, jolas-eran &laquo;Lauaxeta'k&raquo; dopalkigu. Neurtitzok olerkari gaztearen gogo osoa daramate. Sare-mea izaki poesia bere ari goitar artean gogapen, irudi ta naipenak ez atzitzeko.</mentioned></p>
<p><mentioned> Olerkaria nor dan ikasi nai zenuke? Bere amets garden zintzoei so-egiezu.</mentioned></p>
<p><mentioned><hi rend='Italic'>Tolesgeko olerkaria</hi></mentioned></p>
<p><mentioned> Urkiaga'ren neurtitzak altzotik zintzotasun lurrinkaia zabaltzen dute. Aldakorra da, noski, gogoa; igikorra berez, naimena. Olerkariaren lipar illunak, eta izatez adi-gaitzak diran biotz zadorrak igartzea neurtitz gardenen bidez jadetsi genezake, nai izanik.</mentioned></p>
<p><mentioned> Olerkiok, &laquo;Lauaxeta&raquo;'ren bizikera erdibitua darakusgute. Gaztetxoaren gogo-artega la&ntilde;otsua! lenengoz, dager. Bizitz elburuak urdur&iacute; dakarzkio, adi-irudiak. I&ntilde;oizka maitasun izpiak bidea dargiote. Galen atzaparrak biotza urratzen, bereala ordea.</mentioned></p>
<p><mentioned> Ara gaztearen harnean burruka sortu. Guda onek amaika naigabe ta alegetasun olerkariari iritxi dizka. Guda ostean, maite mi&ntilde;ez zauritua datza olerkaria. Ez onen edo aren maite mi&ntilde;ez maitasun utsaren maite mi&ntilde;ez baizik.</mentioned></p>
<p><mentioned> I&ntilde;oizka gogo begiak olerkariari lausotzen ote zaizkan nago. Agian, bidexurretatik jo arren ere, beti egi-bide bakarrera datorkigu. Eta zalantza aundirik gabe, geienetan.</mentioned></p>
<p><mentioned> Poesi batzuetan atsege, pozge daurkizute &laquo;Lauaxeta&raquo;; neketsu, aul-antzean, egoak tolestuta. Egoak, beti garden eta sotil iraungo diote olerkariari; gogo zintzoa bezin garbi.</mentioned></p>
<p><mentioned><hi rend='Italic'>Maitasun lei aiotsak</hi></mentioned></p>
<p><mentioned> Barneko maite lei au eusko elertiari onurakorra zaio. Olerki bika&ntilde;ak sortu azi dizkio. Orainda&ntilde;o ez lakoak. Alegia, azalez eta gun-mamiz, maitasun gaiz beterik daudenak.</mentioned></p>
<p><mentioned> Maitasunak darabilki olerkaria, bide zoragarrietatik. Maitasun gaiok irudi arrigarriz, oi ez bezelako amets ereduz apaintzen ditu. Orainda&ntilde;o eusko olerkiak jazteko asmatu ez diran amets irudi berriz, noski.</mentioned></p>
<p><mentioned> Maitasun-egiaz, biotz- ikutzez, azal-ederrez oparotsua, gazte onen, olerti emaitza.</mentioned></p>
<p><mentioned> &laquo;Erantzuna&raquo;, &laquo;Jadetsi-ezi&ntilde;a&raquo;, &laquo;Mao gorria&raquo;, &laquo;Abaua&raquo;, &laquo;Gazte Gaxua&raquo;, &laquo;Illuntzeko ixarra&raquo;, &laquo;Gabeko irrintzia&raquo;, &laquo;Iturri negarra&raquo;, &laquo;Maitale Kutuna&raquo;, eta abar, maitasun aiotsak besterik ote dira? Edertasun zoragarriz kutsututakoak neretzat, beintzat. Alako atsege ta lausotasuna badaramate, noski, ba&ntilde;a baita gogoa ikutu eta adia asetzen duan goitar indarra ere. Oldargi zorrotz eta biotz ikarak sortuak ba-dira!</mentioned></p>
<p><mentioned><hi rend='Italic'>&laquo;Olerti utsa&raquo;</hi></mentioned></p>
<p><mentioned> &laquo;Bide berrijak&raquo; dasa idaztitxo onek. Bide berrietatik dabil aizken aldera, gure olerkari zorrotz au. Euskera, poesi bidez, eraberritu nai; osertz neurrigabeak darikizkio. Aberastu dedin ontasun ugariak dakarzkio.</mentioned></p>
<p><mentioned> Maite minkuntasun basoak lagata, adi zelaietara datorkigu olerkaria Ara bere goitar indarrak noruntz daramakin, &laquo;olerti-uts&raquo; aranetara.</mentioned></p>
<p><mentioned> France'n batez ere, poesi gaia, aldakuntza gogorra jaso bearrean dago. Olerkariak, buru-belarri, era berriak sumatzen ari dira, olertiak goratu eta edertzekotan. Bremond, Valery, Claudel eta Souza &laquo;po&eacute;si pure&raquo;, &laquo;olerti-uts&raquo; bidexurretatik jo ta, poesi osertza zabaltzearren leiatsu dabiltza.</mentioned></p>
<p><mentioned> Adi poesia, oldozkun olertia, olerti galurrenetzat daukate. Iturri garden, aran sotil, baso itzal, mendi zorrotz, maite min eta minkuntasunak beratutako gaiak goiargiarentzat egokienak dirala ez uste; beste alako gai sakon eta barnekoak, adikorrak alegia, olerkari kementsuenentzat berekikoenak zaizkiotelakoan egon ginezke, ertilari oiek dasatenez.</mentioned></p>
<p><mentioned> &laquo;Lauaxeta&raquo; oien kidekoa zaigu Aizken neurtitz salletan, eztabaidarik gabe poesi uts zalea dagerkigu. Gaztetasun biozkadari uko egi&ntilde;ik, adi jauregi barnetan itxi zaigu.</mentioned></p>
<p><mentioned> Oldozkun gorenak, asmo mee lurrungeak lagun, adimena nagusi, irudipena morroi dituala, olerti bide berritik jo digu. &laquo;Jaungoikotija&raquo;, &laquo;Itxasora&raquo;, &laquo;Itzarrik&raquo;, &laquo;Artxanda-ganian&raquo;, &laquo;Jaunagan atsedena&raquo; eta &laquo;Ezilkortasuna&raquo; poesi-uts esi barnean dagozenak dira.</mentioned></p>
<p><mentioned> Almena, oldozkun ortzean goruntz darabilki olerkariak. Adigai bereziak, irudi gorputzgeaz jantzita, apain neurtitzen ditu. Mindun biotz, ber-bera, lur ikutzeke gorenetara igo digu.</mentioned></p>
<p><mentioned><hi rend='Italic'>Ezilkortasun zirikada</hi></mentioned></p>
<p><mentioned> Galurrera igotzeak ez ase olerkariaren lei illezkorra. Bizitz arazoak urduriturik dauka bere gogoa. Len, maitagaiak biotzea min; orain adi poesiak barnean garra piztu. Betikotasunak biotzean so-dagi. Biziki dasa:</mentioned></p>
<p><mentioned> &laquo;Gomuta ezilkortu nai dabe gixonak... </mentioned></p>
<p><mentioned> Urtiak baduazi, urratsik eztager, </mentioned></p>
<p><mentioned> Non galtzen dira-edo?</mentioned></p>
<p><mentioned> Albaneuke uler! </mentioned></p>
<p><mentioned> Gixon-uts nazan arren, eztot deuseztu nai;</mentioned></p>
<p><mentioned> Naikun oneik ez ete ezilkortasun gai?&raquo;.</mentioned></p>
<p><mentioned> Olerkari bika&ntilde;enak ezilkortasun aiotsak entzun izan dituzte. Gure gazte onek ere dei orren oiartsuna neurtitzetan dagerkigu.</mentioned></p>
<p><mentioned> Poesi goiargiak lagun bekio ezilkortasuna irixteko. Adi-ego egokiak ditu naikuna betetzeko.</mentioned></p>
<p><mentioned> Euskerari, bide latza, laguntzeko, &laquo;Lauaxeta&raquo;'k dagiana. ez da lan makala. Bere &laquo;Bide barrijak&raquo; goren, txalogarriak.</mentioned></p>
<p><mentioned> Olerti-uts zelaietatik juan bedi. Nekeak ez dezala auldu; ain da galgarria bide ori. Orainda&ntilde;okoan bulartsu darraikio.</mentioned></p>
<p><mentioned> Ez bezaie, ordea, maitasun gaiei, minkuntasun asmo samurrei uko egin. Ain olerki politak egin dizkigu. Ain gogokoak ditut gaztaro asierako neurtitz oiek!</mentioned></p>
<p><mentioned> Adi-poesia eta maite-olerkiak ez-ezik beste gun ederra dituen elerkitxoak aurki lezazkike irakurleak.</mentioned></p>
<p><mentioned> Uzkurtz atsak ikututako biozdunak badira. O&ntilde;arritzat zinismen sendoa dutenak: edergarritzat, gaurda&ntilde;o entzungeko, iduri mee-goitarrak.</mentioned></p>
<p><mentioned> Gaur, Urkiaga olerkariaren agerkundea dakusgu. Gaztea izanik ugaritsu datorkigu. Oparitsu badator, edertzale ordea. Banatutakoak dira, txorta onetan daske&ntilde;izkigun loreak. Mota askotakoak, ba&ntilde;a guziak bereziak.</mentioned></p>
<p><mentioned> Biotzean aukeratutako kimu aratzak.</mentioned></p>
<p><mentioned>Aitzol'dar J.</mentioned></p>
<p><mentioned>Donostia'n</mentioned></p>
        </body>
      </text>
      <text>
        <front>
          <head rend='Bold'>--><p>ESKEINTZA</p><--</head>
        </front>
        <body>
<p><hi rend='Italic'>Basaratz'tar Bingene</hi></p>
<p><hi rend='Italic'>Urkiaga'tar Joseba Mirena</hi></p>
<p>guraso maitiai, bijotzez opalduten</p>
<p>dautset olerki-txorta au.</p>
        </body>
      </text>
      <text>
        <front>
          <head rend='Bold'>--><p>GEXORIK NAGO</p><--</head>
        </front>
        <body>
<p>Zer dodan eztakit, ba&ntilde;a gexo nago:</p>
<p>gorputza aul daukot, gogua ariago.</p>
<p>Arratsari nago..., itxas-urdi&ntilde;ari,</p>
<p>lanari el-ezin, soilik ametsari.</p>
<p>Barnera so-dagit: gabeko itzal-antzo,</p>
<p>lexa barru ontan ezin dagit zantzo.</p>
<p>Lar gozartu baitot bixitzaren guna:</p>
<p>legor dira lorak, il maitetasuna!</p>
<p>Len eder yatazan mendijen gallurrak,</p>
<p>zorijon-didarra egisten edurrak.</p>
<p>Oso nintzanian lurra zan ederra!</p>
<p>Espanak mosuba, bijotzak eskerra.</p>
<p>Ene gogo leuna, zatorz egotara!</p>
<p>Ume gexo legez zatzaz galdatara.</p>
<p>Bidazti ez beti. Ez ibilli aron.</p>
<p>Bijotz aul orrek, ez gurenai yaramon.</p>
<p>Zidor ori nora? Eztauko azkenik...</p>
<p>Itxi, arren, eta ez leyatu goirik.</p>
<p>Maitatu arratsa, landatu oroya,</p>
<p>eki&ntilde;ai ezinik, bildu goiz-otoya.</p>
<p>Egun gitxi arren, nekatu naz oro.</p>
<p>Bixitza nork txastau leikian unoro!</p>
<p>Zer dodan eztakit, ba&ntilde;a gexo nago:</p>
<p>gorputza aul daukot, gogua ariago.</p>
<p>Lausoz lurra dakust.</p>
<p>Naya mee daruat:</p>
<p>ardatz-antzo yabilt, lasai, arat-onat.</p>
<p>Etzunik banago, daurkit atsegi&ntilde;a...</p>
<p>Pozik eztot gura, eztot maite-mi&ntilde;a.</p>
<p>Enagixu laztan, ezta be mosutu,</p>
<p>atzera mosurik ezin daiket bildu.</p>
<p>Neketu ez nadin eztagit negarrik...</p>
<p>Eguzki galdatan, eztot nai-ixan deusik.</p>
<p>Luaren dei-leunai sarratu begijak.</p>
<p>Ederrak diran arren urrundu lilijak.</p>
<p>Zer dodan eztakit, ba&ntilde;a gexo nago:</p>
<p>gorputza aul daukot, gogua ariago.</p>
<p>Arratsari nago..., itxas-urdi&ntilde;ari,</p>
<p>lanari el-ezin, soilik ametsari.</p>
        </body>
      </text>
      <text>
        <front>
          <head rend='Bold'>--><p>NEGUKO GABA</p><--</head>
        </front>
        <body>
<p><hi rend='Italic'>Errenteria'tar Gorgoni'ri bijotzez</hi></p>
<p>Ara edur-zuriz, zuri, Oiz gorenak,</p>
<p>eta ixotzak jorik geldi lats gurenak.</p>
<p>Ibarretan edur zurijak</p>
<p>dagijez ixara barrijak.</p>
<p>Odeizko yantzijan dator negu latza:</p>
<p>betiko gorubaz edurren matatza</p>
<p>eunduten di&ntilde;ardu ortzijan.</p>
<p>Ameslari lerrak mendijan...</p>
<p>Orri-ikararik ez lertzun ta urkijetan,</p>
<p>Garrak dirdir-begi suteko tresnetan.</p>
<p>Axe otzoi, ua basora,</p>
<p>ipuin zarrak betorz sutera!</p>
<p>Pertza albuan, dantzan, Muru'ko sorgi&ntilde;a,</p>
<p>egazka Anboto'ko andere ziztri&ntilde;a.</p>
<p>Lua betor umeen begira,</p>
<p>amets-zitala, ua mendira!</p>
<p>Gorbeyan murruka axe eta edurra:</p>
<p>Oi yakun samurra, suteko murmurra!</p>
<p>Artega su-motots bixijak,</p>
<p>yantzan mamu gorriz yantzijak.</p>
<p>Ipi&ntilde;i egurrik naiko sukaldian;</p>
<p>sugarrak dirdira dagijan artian</p>
<p>eztago edurren bildurrik.</p>
<p>Ez ixan otzen ardurarik...</p>
<p>Egun obiaren deya da neguba;</p>
<p>itxaro barik ez makurtu buruba.</p>
<p>Gau-begitan dator eguna,</p>
<p>zoritxar altzuan, zoruna.</p>
<p>Asaben sutian piztu urrezko garra,</p>
<p>ta goguan, bixitz-arau dan indarra.</p>
<p>Aberrijan txadon donia,</p>
<p>AREITZ-suba dagon sutia.</p>
<p>Or, negu latzezko gau-ordu luzeetan</p>
<p>aintzezko itz-sakonak, idatzi zarretan,</p>
<p>daurkiz gogo ameslarijak.</p>
<p>Asaben eredu garbijak...</p>
<p>Poztu, ta bijotzak ez euki urduri;</p>
<p>gaste ule baltz gara, ez zar ule zuri.</p>
<p>Bijarkua itxi etorrijari,</p>
<p>eta yantzan ta abesten ari.</p>
<p>Bixitza onetan ametsa da oro,</p>
<p>zadorrik, arren, ez egixu nai idoro.</p>
<p>Larrosak tori arantzetan,</p>
<p>alde ona billau gauzetan...</p>
<p>Ara edur zuriz, Oiz gorenak,</p>
<p>eta ixotzak jorik geldi lats gurenak.</p>
<p>Itxarorik ez urrun jaurti,</p>
<p>billau bixitza onen neurri.</p>
<p>Piztu su-gorrija so&ntilde;a berotzeko,</p>
<p>ta zartzaro-leunak edurrez beteko</p>
<p>dauskubenerako buruba,</p>
<p>piztu, arren, maitasunsuba !</p>
        </body>
      </text>
      <text>
        <front>
          <head rend='Bold'>--><p>GURUTZE-ALDERA</p><--</head>
        </front>
        <body>
<p>Gurutz-ondora eldu gurarik</p>
<p>bidia billa nabil neketan.</p>
<p>Zidor gustijak arantzez dagoz,</p>
<p>sartuten yataz o&ntilde;etan.</p>
<p>Nekezko bide esturik ba&ntilde;o</p>
<p>orra eltzeko, Jauna, eztago?</p>
<p>Elorri punten bildurrez beti</p>
<p>gurutzatik at bai-nago.</p>
<p>Odolez daukot neure gorputza,</p>
<p>urratu nabe sasi zorrotzak.</p>
<p>Ba&ntilde;a enabe orra zuzentzen</p>
<p>nekezko bide mingotsak</p>
<p>&mdash;Ezin Neugana eldu al-zara</p>
<p>samin arteko zidor aldetik?</p>
<p>Arantza orreik mintzen bazabez,</p>
<p>zatorz maitasun-bidetik!</p>
        </body>
      </text>
      <text>
        <front>
          <head rend='Bold'>--><p>AROTZAK</p><--</head>
        </front>
        <body>
<p><hi rend='Italic'>Uriguen'dar Joseba Mirena'ri</hi></p>
<p>Arotzak lan-dagije, zar eta gastiak:</p>
<p>oya batak badagi, ilkutxa bestiak.</p>
<p>&mdash;Arren, oya bukatu nasai lo-dagidan</p>
<p>bijotzan poza yatan maitiaz batera.</p>
<p>Begijak apal-itxi luaro aldijan</p>
<p>eta irrija datorke espanen ganera.</p>
<p>Ezkon-barrijen oya, bai-da donetsija,</p>
<p>bertan zorunak dagi maitasun abija.</p>
<p>Arotzak lan-dagije, zar eta gastiak:</p>
<p>oya batak badagi, ilkutxa bestiak.</p>
<p>&mdash;Geldiro ilkutxa egin. Eder yat bixitza.</p>
<p>Itzalentzat bakarrik ixaten da ilkutxa.</p>
<p>Or ezin sartu naike maitasun irritsa,</p>
<p>eta gastaruaren lorazko gorputza.</p>
<p>Zerraldua ituna da itxaropen barik,</p>
<p>bertan ezta sortuten ametsen lorarik.</p>
<p>Arotzak lan-dagije, zar eta gastiak:</p>
<p>oya batak badagi, ilkutxa bestiak.</p>
<p>Ixilik gaba dator liluraz bilduta:</p>
<p>Ene arotz gastia, ekin biarrari.</p>
<p>Ain maite dodan oya itxi amaituta.</p>
<p>Arotz zar orrek barriz alde-egin lanari.</p>
<p>Zeure so&ntilde;ak deskatu gauko atsedena.</p>
<p>Goitik ixarrez dator ordurik leunena.</p>
<p>Arotzak lan-dagije, zar eta gastiak:</p>
<p>oya batak badagi, ilkutxa bestiak.</p>
<p>Egunak argi-dagi mendixka ganian:</p>
<p>Arotz agure orrek amaitu dau lana.</p>
<p>Zerraldo baltza daurkit etxeko atian...</p>
<p>Gastia barriz luak uatu dau dana.</p>
<p>Erdi egi&ntilde;ik datza oe ain kutuna.</p>
<p>Orain zertako dogu geure maitasuna?</p>
        </body>
      </text>
      <text>
        <front>
          <head rend='Bold'>--><p>ITAUNA</p><--</head>
        </front>
        <body>
<p>Maitatzen bazaitut, itaundu dautsozu</p>
<p>leyuan klisk-dagin illargi-izpijari.</p>
<p>Larrosa zuriko txindor kantubari</p>
<p>itza artu ezi&ntilde;ik gaba igaro dozu.</p>
<p>Axiari itaundu dautsozu legunki:</p>
<p>berak ba&ntilde;a jolas dagi zeure ulian.</p>
<p>Ete dakije ezer ixarren unian?</p>
<p>Mosu dagitzube gustijak kutunki...</p>
<p>Itaundu dautsozu zeru garbijari,</p>
<p>itxasoko ui&ntilde;ai ta ixadi orori.</p>
<p>Maitasun orretzaz ba&ntilde;a, maite ori,</p>
<p>ez dautsozu itaundu zeure bijotzari!</p>
        </body>
      </text>
      <text>
        <front>
          <head rend='Bold'>--><p>ERANTZUNA</p><--</head>
        </front>
        <body>
<p>Illargi-mosu dabil edurtze zurijan:</p>
<p>urbil geure soin oneik maitasun zorijan,</p>
<p>itzal miak dagijez bide bakartijan.</p>
<p>Otzak ixoztu daroz maite-itzak abuan</p>
<p>eta dardar dixuri barriro kolkuan,</p>
<p>maitasun ondar oneik gorderik goguan.</p>
<p>&mdash;Maitatzen ete nozu, neskatil lira&ntilde;a?</p>
<p>lei gurenez ditauntsot: odei baltzez ba&ntilde;a</p>
<p>ilun-iluntzen yako bekoki bika&ntilde;a.</p>
<p>Itz leunez poztuteko neure gotilluna</p>
<p>begijetan neuskijo billau erantzuna.</p>
<p>Erantzun orrek dakar minduben zoruna</p>
<p>Ixil berak didatzi edurtze ganian;</p>
<p>goibelez illargija odeyen artian...</p>
<p>Nok digarke erantzunoi gaberdi baltzean?</p>
        </body>
      </text>
      <text>
        <front>
          <head rend='Bold'>--><p>MIREN NESKUTZA'REN BASELEXA</p><--</head>
        </front>
        <body>
<p>Gogo itunak dakijen menditxu ganian</p>
<p>Neskutz samurra datza gexuai begira.</p>
<p>Alayak, andik urrun badabiltz ludijan,</p>
<p>Ba&ntilde;a begi mindubak ara eltzen dira.</p>
<p>Artza&ntilde;ak otsein yakoz, argontzi ixarrak.</p>
<p>Goxa jeiki ezkero an dabil kedatza.</p>
<p>Usaintzen dabe leunki ormako bedarrak.</p>
<p>Uso baten antzean baselexoi datza.</p>
<p>Orra duaz auldubak otoi-egitera,</p>
<p>baita gexo-eztenak mindu dituzanak.</p>
<p>Gustijak ditxaroe maitasun-arrera.</p>
<p>Ur ori maite dabe gixonen espanak.</p>
<p>Orra gastien eta zarren ibildeunak;</p>
<p>Batzubek dakartzubez arantzezko oroyak,</p>
<p>eta bestiak barriz itxaropen leunak.</p>
<p>Entzun ume-ametsak ta zarren otoyak.</p>
<p>Orra duaz gastiak lorazko bidetik</p>
<p>onetsi dagixuzan maitasun-mosubak.</p>
<p>Zeru goiko argija Zeure txadonetik</p>
<p>Ikusi gura leuke atsotxu mindubak.</p>
<p>Gogoen batzuk ba&ntilde;a ezin eldu dira</p>
<p>eta negar artetik gedar dagitzube.</p>
<p>Oinditik jeiki zaite gabeko argira</p>
<p>Ta gexo oi bidera urten eijezube.</p>
<p>Erririk erri zuaz mindubak poztuten:</p>
<p>Zeu onduan zarala, erijotz ordubak</p>
<p>Itun diran bijotzak eztauz bildurtuten.</p>
<p>Begijak itxi, arren, tolestu eskubak.</p>
<p>Mendiko Neskutz ori, zeure magalpera</p>
<p>Negar gustijak duaz, o&ntilde;aze gustijak.</p>
<p>Ba&ntilde;a zuk goi-aldetik Erregin antzera.</p>
<p>Aurreratuten dozuz geure lei-larrijak.</p>
<p>Ortik asetzen dozu labalde legorra,</p>
<p>Baita euri eskean daguan andana.</p>
<p>Zeuganuntz dator egaz lugin oron lorra</p>
<p>Eta odeyak datorz, busti da oyana.</p>
<p>Ortik ikusten dozu ixurri zakarra</p>
<p>Seintxubak amakandik aldendu gurarik.</p>
<p>Euren ganera ba&ntilde;a bator zeure eskarra</p>
<p>Eta lurran eztago ailako lorarik.</p>
<p>Gaba datorrenian mendijen ganera</p>
<p>Zeure kanpak dalayez bijotz samindubak</p>
<p>Txerrenak pozik duaz oben egitera</p>
<p>Ba&ntilde;a zainduten gabez zeure aingerubak.</p>
<p>Bakarrik mendi-goyan, Neskutz maitatijak</p>
<p>Umetxu zerutarra dager eskubetan.</p>
<p>Origaitik ameak eta sein txikijak</p>
<p>Pozik sartuten dira baseleiz orretan.</p>
<p>Zenbat alatz dagixan so&ntilde;ak osaturik:</p>
<p>Itxubak or dakuste eguzki-diztira:</p>
<p>Garbijak or badagoz bakez zoraturik,</p>
<p>Negarrez ogendijak auzpeztuten dira.</p>
<p>Zenbat oroigai datzan errukiz lotuta!</p>
<p>Itxasontzi politak, jantzitxu zurijak.</p>
<p>Txauno-bidazti legez ona&ntilde;o elduta,</p>
<p>Txindirik eztaukonak, damotzuz lilijak.</p>
<p>Miren'en basatxauno mendijan jarrija.</p>
<p>Gotillunak dakije orrako zidorra</p>
<p>Tolesgientzat zara maitasun abija,</p>
<p>Obendijentzat barriz babes-maitekorra.</p>
        </body>
      </text>
      <text>
        <front>
          <head rend='Bold'>--><p>JADETSI-EZI&Ntilde;A</p><--</head>
        </front>
        <body>
<p>Zeure mosubak diran laztanak!</p>
<p>eztizko lorak yatzuz espanak.</p>
<p>Larrosa orrein orri ganetan</p>
<p>ibilli nai dot, loreil onetan.</p>
<p>Laztantzen dodaz sasi-lilijak,</p>
<p>eta matsaren urrezko orrijak.</p>
<p>Mitxeletatxu baten antzean</p>
<p>artega nabil latxin ganian.</p>
<p>Zeure larrosa politak ba&ntilde;a</p>
<p>ezin laztandu, neska lira&ntilde;a.</p>
<p>Eragozpenak banatzen gabez,</p>
<p>eta mosuba dil atsekabez...</p>
<p>Al ditubazan lora gaxuak</p>
<p>laztantzen ditu geure goguak:</p>
<p>Ba&ntilde;a dil, leitzen daben lorarik</p>
<p>bere bixitzan jadetsi barik!</p>
        </body>
      </text>
      <text>
        <front>
          <head rend='Bold'>--><p>MAO GORRIJA</p><--</head>
        </front>
        <body>
<p>Maitasunaren ikurkorra zan</p>
<p>zure leyoko maoa;</p>
<p>ikusten neban goiz-iluntzetan</p>
<p>poztuten yatan gogoa.</p>
<p>Igande goxe baten kantari</p>
<p>ebai zendun ma-egi&ntilde;ez;</p>
<p>eskeini zeuntson gaste bateri,</p>
<p>ikusi neban sami&ntilde;ez.</p>
<p>&mdash;Ederra baida mao gorrijau&mdash;</p>
<p>erantzun eutzun gastiak;</p>
<p>betiko orduban alkartu ziran</p>
<p>zuben bijotz maitaliak.</p>
<p>Eskeini zeuntson mao ederra...</p>
<p>ene neskatil polita!</p>
<p>ta bazenkian ernia zala</p>
<p>neure negarrez bustita.</p>
        </body>
      </text>
      <text>
        <front>
          <head rend='Bold'>--><p>ABAUA</p><--</head>
        </front>
        <body>
<p>Erladi urdurija, neure gogamenok</p>
<p>espan gorrijoi dagoz: arin dabiltz orok.</p>
<p>Urduri dabiltz neure gogai-erletxubak</p>
<p>zeure loretan batzen lora-irin gurija,</p>
<p>Espan orrein lorakaz dagijen eztija!</p>
<p>Bijotzean bil-dodaz abau gozotsubak...</p>
<p>Maite gintzazanian</p>
<p>gordeten nendubazan bijotz barrenian.</p>
<p>Zeure ezetza ostera</p>
<p>mingots itunez jausi yatan bijotzera.</p>
<p>Gozo biarra neukon barruko mi&ntilde;ean,</p>
<p>eta mustau nenduban abau ederrena.</p>
<p>Ba&ntilde;a zer txastau neban eztijan ordean?</p>
<p>Espan orrein lilijak ba euken edena!</p>
<p>Egiz neure bijotza</p>
<p>iratu yatan oro!</p>
<p>Maitasunan mingotsa</p>
<p>abau aren barruban bai neban idoro!</p>
        </body>
      </text>
      <text>
        <front>
          <head rend='Bold'>--><p>GASTE GEXUA</p><--</head>
        </front>
        <body>
<p>Mendi-ertzeko gastia arratsak dakar geldiro;</p>
<p>udazken ori barnera sartuten yako leunkiro.</p>
<p>Zugatzen orri zimelak lurrera datorz axian</p>
<p>eta ametsezko zerrija zabaltzen dabe bidian.</p>
<p>&laquo;Sami&ntilde;ez nator zeugana, maite zaitudan basua:</p>
<p>orbelen jauste mindubak diraust erijotz arua.</p>
<p>Abi utz orreik zeuriak, zeuria zarba zimela.</p>
<p>ba&ntilde;a neure soin gaxua luzaro bixi daitela.</p>
<p>Gastia nazan ezkero oraindik eztot il-gura.</p>
<p>Bekoki onek dagerren maitasunezko lilura</p>
<p>ezin illundu dagike erijotzaren laztanak.</p>
<p>Ari&ntilde;ik duaz obira zerubak maite dauzanak!</p>
<p>Nik barriz nasai lo-dagit itxaruaren azpijan.</p>
<p>Itun dagozan bijotzak poztu egixuz ludijan</p>
<p>edo bixitzaz mindubai itzalez itxi begijak.</p>
<p>Ustege dagon batentzat eskei zugatzan, lokijak.</p>
<p>Mendiko magal ertzian daguan areitz zimela</p>
<p>aizkora kazka zorrotzaz lurrera jausi daitela,</p>
<p>ba&ntilde;a iraun begi lerdentsu emaitz betezko zugatzak.</p>
<p>Bere orrijen itzalik ez bei apurtu ekatxak.</p>
<p>Mitxeletatxu sorgi&ntilde;ez eta larrosaz josita</p>
<p>orril-begijan baitago neure loragu polita.</p>
<p>Barne barnetik kantari, egun sentiko argira,</p>
<p>urrezko larratxorijak egaz dagije ortzira.</p>
<p>Enara batek bezela gastetasunak narua</p>
<p>eta eguak zabalik gorantza juat gogua.</p>
<p>Oraindik eztot il-gura, bixitzau yatan leguna!</p>
<p>Maite dau bijotz gaxuak ene aberri kutuna;</p>
<p>maitatzen ditu lagunak eta guraso tximurrak</p>
<p>baita zeu bere, ene neskutza, ta zeure begi samurrak.</p>
<p>Laguntza orrein eztija mustau nai dot il-artian.</p>
<p>Bildurrik gabe nor dua illobiko itzal bidian?</p>
<p>Atsegi&ntilde;en mai alaira didar dagiste gustijak;</p>
<p>dastatu barik ostera itxiko dodaz jakijak?</p>
<p>Esku arteko usuilla edariz daukot beterik,</p>
<p>ba&ntilde;a lorazko espanok eztodaz busti oraindik...</p>
<p>Jolas zaratak neugana dakarz axetxu zolijak,</p>
<p>maitati bere atiak zabaltzen daustaz ludijak.</p>
<p>Mosuba erdi egi&ntilde;ik itxi biarra, bai ituna!</p>
<p>Bijarkuak beti dakar geure zalian zoruna.</p>
<p>Oraindik bixi gura dot, ludija yatan ederra.</p>
<p>Itunak poztu egiten bua arin gexo ankerra!</p>
<p>Negarrak ondo dirudi aguren begi minduban,</p>
<p>ba&ntilde;a mosuba ederren maite diranen abuan.</p>
<p>Zarrak il beitez, oroyak-arren eztogu ayolik,</p>
<p>itxaropenak galtziak eztauko barriz neurririk.</p>
<p>Negubai otzak yagokez, udabarrijai lilijak.</p>
<p>Obijan soilik apurtu larrosa bageko ontzijak&raquo;.</p>
<p>Olan i&ntilde;ardun gastiak orbel betezko bidian;</p>
<p>azken orrija dardarka lurreratu zan axian...</p>
<p>Baso aldetik betiko juan zan mutil gexua</p>
<p>ta itxaro illaren antzean itun lotu zan basua.</p>
<p>Negarrak ez eben lotu gexo ankerran zaurija</p>
<p>ta lorak, arren, betiko apurtu zan lorontzija.</p>
<p>Barriz eldu zan mendira udabarrijan laztana</p>
<p>eta lilijen usa&ntilde;ak alaitu eban oyana,</p>
<p>Ba&ntilde;a ostroen dardarak eta txorijen txijuak</p>
<p>I&ntilde;or ez eben idoro alai egiten basuak.</p>
        </body>
      </text>
      <text>
        <front>
          <head rend='Bold'>--><p>ILUNTZEKO-IXARRA</p><--</head>
        </front>
        <body>
<p>Gaste zintzo batek itun so-dagijo</p>
<p>ortzi urdi&ntilde;eko ixar argijari.</p>
<p>Ixarrak, minduben atsegin dan izpiz,</p>
<p>ma-dagijo mutil aren sami&ntilde;ari.</p>
<p>&mdash;Neure maite ederran malkua ete az?</p>
<p>I baxen samurra dok aren negarra.</p>
<p>Bere begijak so-egijelakuan</p>
<p>ain leunkiro mosu dagistak, ixarra?&mdash;</p>
<p>Eta zintzo ituna ixar ederrari</p>
<p>pozge so-egiten eguan unian,</p>
<p>neska leunak beste maitale bateri</p>
<p>alai ma-egijon bekoki ganian...</p>
        </body>
      </text>
      <text>
        <front>
          <head rend='Bold'>--><p>GABEKO IRRINTZIJA</p><--</head>
        </front>
        <body>
<p>Gau argitsuban bakarrik nago leyo idigijan;</p>
<p>ibai garbijan ixilik dabil iretargija.</p>
<p>Izpi zurbillak dizdiz dagije baso erdijan.</p>
<p>Ilargi orrek eztau itxartu artzain zolija.</p>
<p>Mendi baltzaren goyetan, muga bako bakiak</p>
<p>zaintzen dau zeru eta lurraren maitasun-lua,</p>
<p>Gaba urrezko koroyaz dabil. Lora legunak</p>
<p>ameslari, goi-gora digorte usain-goxua.</p>
<p>Gabeko gentzan gorpuzki oneik loratu dira...</p>
<p>Jainko diztira oro da... Baso-ziar emaro</p>
<p>menditik yatort leunkiro abots baten intzira.</p>
<p>Dardarka zeru zabalan galtzen da naro-naro.</p>
<p>Baso ixoztuban estalduta agon maitale orrek!</p>
<p>Ezeik abestu, ba abes orretan dagerk bijotza.</p>
<p>Eure barneko kezkak yagerzak irrintzi orrek,</p>
<p>ixildu egik samin latzezko maitasun-otsa.</p>
<p>Oi!, bijozkada leuna darijost eure irrintzijak.</p>
<p>Eure sami&ntilde;az batera dabesk neure sami&ntilde;a</p>
<p>Bijotz orotan bardi&ntilde;ak dozak maitasun nayak,</p>
<p>abesti orok yagertek geure kezka bardi&ntilde;a.</p>
<p>Irrintzi leuna galdu dok gauko zeru garbijan.</p>
<p>Eta ire samin orrek tolestu yozak eguak.</p>
<p>Gau oroz, ba&ntilde;a, dardarka bere leyo idigijan</p>
<p>negar zotinka iraungo bai-yok neure goguak.</p>
        </body>
      </text>
      <text>
        <front>
          <head rend='Bold'>--><p>ITURRI-NEGARRA</p><--</head>
        </front>
        <body>
<p>Ur gardenari begira</p>
<p>iturri-ertzan lilija:</p>
<p>ur altzuan lili aren irudija.</p>
<p>Maitasun-ego miakaz</p>
<p>axiak ba deragijo</p>
<p>maite daun urari ma leunki dagijo.</p>
<p>Iturri leuna ostera</p>
<p>negarrez axiak daro.</p>
<p>Eta urretxindorrak urari emaro:</p>
<p>&laquo;Zergaitik negar yarijo?</p>
<p>Abar orlegi ganian</p>
<p>abeskide naukok oroldi bidian&raquo;.</p>
<p>&mdash;Neure altzuan maitia,</p>
<p>euki-ta galdu ezkero,</p>
<p>zelan negarrik ez dagiket maitero?&mdash;</p>
        </body>
      </text>
      <text>
        <front>
          <head rend='Bold'>--><p>MAITALE KUTUNA</p><--</head>
        </front>
        <body>
<p>I&ntilde;oiz ikusi bako maitale kutuna</p>
<p>neure opa samurrok laztanduten dabe.</p>
<p>Begi gelgarriz dargist bijotzeko iluna,</p>
<p>eta bere larrosak usainduten nabe.</p>
<p>Zerutar egak ditu maitasun zaliak;</p>
<p>lurrera baxen sarri so-dagi ortzira.</p>
<p>Bere leuntasun ziar mosu sutsubenak</p>
<p>espan ganian, otoi bijurtuten dira.</p>
<p>Garbitasun usa&ntilde;a txakijan dixuri,</p>
<p>eta lo-dagonian ametsezko irrijak</p>
<p>aboko larrosetan dagerkoz urduri.</p>
<p>Aiztatzat alai dartu zelaiko lilijak.</p>
<p>Neskatil ori nor dan ez dazau bijotzak;</p>
<p>ba&ntilde;a bera dan ona, bera dan lira&ntilde;a!</p>
<p>Begi oneik ez arren, bai-dakus ametsak.</p>
<p>Erean dazaukijot bekoki bika&ntilde;a.</p>
<p>Sarri billauko neban bixitza bidian</p>
<p>ta edertzat aitortu beraren gorputza,</p>
<p>nok ba&ntilde;a dasayoke begijen aurrian:</p>
<p>&mdash;Maite audana, ete az neure neskutza?</p>
<p>Maitasun onek Goiko Jaunagan ditxaro,</p>
<p>berak axian bidez lilitxu gustijak</p>
<p>udabarri aldijan dalkartuz emaro.</p>
<p>Berak lotuko ditu maitasun lokijak.</p>
<p>Indar ixilkor batek batzen dauz goguak;</p>
<p>itzak loitzen ditubez maitasun gurenak.</p>
<p>Barre alayak ezik, barruko malkuak,</p>
<p>zale oneintzat dira antzikur gardenak.</p>
<p>Maitaliak ixanik alkartuko gara.</p>
<p>Jolas aldijan ezik otoyen orduban,</p>
<p>eguzkira ezpada, gabeko illazkara:</p>
<p>noiz'ak itxi Jainkuan izpizko eskuban.</p>
<p>Aldi alaitsu ori jadetsi artian</p>
<p>neure ezkongai bailiran neskatil danari</p>
<p>begiratzen dautsiet dagidan bidian.</p>
<p>Neska polit bakotxan zakust ameslari.</p>
<p>Bestiak zeure ederra goratuten dabe,</p>
<p>eurentzat gelgarrijak soin orren pitxijak.</p>
<p>Ba&ntilde;a zeure zalian indartuten nabe</p>
<p>begi polit samurren leuntasun izpijak.</p>
<p>Zerutarrak baitira geure maitasunak,</p>
<p>eta leikide batek eztauz lausotuko.</p>
<p>Oraindik eztauz loitu gurari lixunak</p>
<p>eta gorputz irritsak eztauz banatuko.</p>
<p>Ikus ezi&ntilde;a zara ezkongai neskutza!,</p>
<p>ba&ntilde;a, arren, entzun neure maitasunan naya:</p>
<p>Edurra baxen garbi irauki gorputza,</p>
<p>ixan zaite zitoriz gotzon baten gaya.</p>
<p>Ixan zaite, oi neure neskatil argija!</p>
<p>maitatzen dodan amatxu baxen leguna,</p>
<p>leituten dodan alaba baxen garbija.</p>
<p>Ori litzake neure gogoko zoruna.</p>
<p>Samurtasuna landu gogo orren altzuan,</p>
<p>urrumarako zara ba usoen antzera.</p>
<p>Ondo zaindu zaidazan o&ntilde;aze orduban</p>
<p>olderik naiko dauko bijotzak ostera.</p>
<p>Espan orreintzat daukoz mosu samurrenak,</p>
<p>samin orreintzat barriz, maitasun eztija.</p>
<p>Eta txori politen abesti leunenak</p>
<p>zeugana eldu daiten luaro gurija.</p>
<p>Zeu maitatzeko nazan bijotz samurduna!</p>
<p>siaska ertzan datzan amatxu lakua.</p>
<p>Gorde zaidazan, barriz, jayo nintzan luna!</p>
<p>Euzko seme lerdena, bildur gabekua...</p>
<p>Zeugan pentsaten nabil Jaunaren bidian,</p>
<p>eta lokatz artian egaz dagit azkar.</p>
<p>Andra baten oroya naiko da lurrean</p>
<p>garbi iraun dagiguntzat etsai orok ziar.</p>
<p>Oi, neure bijotzeko ezkongai gardena!</p>
<p>beti, arren, aditu maitati ortzira.</p>
<p>Zeugan mosuba baxen kutun dot arrena!:</p>
<p>Andrak ederren dira zerurantz begira!</p>
        </body>
      </text>
      <text>
        <front>
          <head rend='Bold'>--><p>ITUNA</p><--</head>
        </front>
        <body>
<p>Maite oi!, agur, ilda betiko</p>
<p>geure maitasun kutuna.</p>
<p>Bijotz orretan aspaldiz dauko</p>
<p>bere obi oso illuna.</p>
<p>Maitetasun au udabarrijan</p>
<p>irrika sortu genduban.</p>
<p>Nork dasaguken negu aldian</p>
<p>ipingo gendula ilkutxan?</p>
<p>Ametsa dana ixan ete zan?</p>
<p>Oi, amets egin dabena</p>
<p>estaldutia, goguarentzat</p>
<p>samintasunik latzena!</p>
<p>Leyo idigitik ilargijari</p>
<p>so-dagijot gau baltzean.</p>
<p>Negarrez nago odoyai adi</p>
<p>gabaro gustiz leunean.</p>
<p>Zeuk zelan barriz abes-dagixu</p>
<p>gabeko aldi larrijan?</p>
<p>Abesti otsa bijotzak dantzu</p>
<p>zeure itzalezko txakijan.</p>
<p>Neska sorgi&ntilde;a, gau baltzenean</p>
<p>bildurrik bere eztaukozu</p>
<p>geure maitasun azurrotz ori</p>
<p>bijotzean ba darozu...?</p>
        </body>
      </text>
      <text>
        <front>
          <head rend='Bold'>--><p>TXAKURTXUBA</p><--</head>
        </front>
        <body>
<p>Goxeko galdatara</p>
<p>txakurrak etzunik.</p>
<p>Arri ganian datzaz</p>
<p>begijak itxirik.</p>
<p>Nasai-nasai dedate</p>
<p>bero lixunkoya.</p>
<p>Izpi garbijak dargi</p>
<p>euren gorputz loya.</p>
<p>Noxean bein gorantza</p>
<p>jaso dauz burubak.</p>
<p>Eulijak atzemon nai;</p>
<p>txakurren alperrak!</p>
<p>Kanpora durten pozik</p>
<p>neure txakurtxubak.</p>
<p>Jolas-egin gura dau</p>
<p>toto txikertxubak.</p>
<p>Txakur zekenakana</p>
<p>eltzen da saltuka,</p>
<p>ayek ba&ntilde;a artzen dabe</p>
<p>amorruz orruka.</p>
<p>Tente ate aurrian</p>
<p><hi rend='Italic'>Ori&ntilde;o </hi>txikijak,</p>
<p>gora jaso daruaz</p>
<p>begitxu argijak.</p>
<p>Zerubari adika</p>
<p>ume bat bezela,</p>
<p>ikuspena dirudi</p>
<p>betesten dabela.</p>
<p>Eta txakur politak</p>
<p>oso ameslari,</p>
<p>ausi egiten dautso</p>
<p>zeruko ozti&ntilde;ari.</p>
        </body>
      </text>
      <text>
        <front>
          <head rend='Bold'>--><p>EZKONTZA-EGUNA</p><--</head>
        </front>
        <body>
<p>Ortzargi-altzotik jatsi ete zintzan lurrera?</p>
<p>Ain garbi zenduzan yantzijak, ain argi begija!</p>
<p>Bidian ixuri zenduban lurrinkai gurija...</p>
<p>Lurra ikutu barik zoyazan gotzonen antzera.</p>
<p>Maitasun zaliak sortzen ziran zeure soera.</p>
<p>Gozartu zenduban bixitza gustiko zorija.</p>
<p>Egaz larrosara juan zan txirrita zurija,</p>
<p>maitasunak zabal-egin eban lora ganera.</p>
<p>Neskutz, bil-zenduban mosu baten, zeure bixitza.</p>
<p>Eta betikorra bailitzan barneko irritza</p>
<p>loratu yatzuzan begijak ludiko pozagaz.</p>
<p>Lora ezilkorrak, maitasunak, zeure bidean</p>
<p>zabaltzen ebazan, laster ba&ntilde;a igartu zirean,</p>
<p>atzetik etorren erijotz-axian otzagaz.</p>
        </body>
      </text>
      <text>
        <front>
          <head rend='Bold'>--><p>LUDI AMESKORRA</p><--</head>
        </front>
        <body>
<p>Soin onen sasi-pian negarrez bai'nago.</p>
<p>Zeure goi-eskar barik bixitza yat latza!</p>
<p>Naigabe-itun azpijan zauriturik natza,</p>
<p>Neukon etxia, zarrez, erori dalako.</p>
<p>Lentxu maite ninduben munduko gustijak,</p>
<p>Sami&ntilde;aren katiaz lotuta ikustiaz</p>
<p>negar gazija neugan itxi ta aldendubaz,</p>
<p>&laquo;Lo-egik, &mdash;esan dauste&mdash;, zoritxar azpijan&raquo;.</p>
<p>Pozez beteta igazi nai neban ludija,</p>
<p>atsekabiak ba&ntilde;a lepo-ganen juaz,</p>
<p>&laquo;Mundu au ametsa,&mdash;esan daust&mdash;, zorakerija&raquo;.</p>
<p>Geyegi atsekabez neu asetuteko</p>
<p>arantzaz josiriko amets ain gozuak.</p>
<p>Zeu, Jauna, naiko, alai neu erabilteko!</p>
        </body>
      </text>
      <text>
        <front>
          <head rend='Bold'>--><p>GOGUAREN ERESIJA</p><--</head>
        </front>
        <body>
<p><hi rend='Italic'>Goitia'tar Martin zanari </hi></p>
<p><hi rend='Italic'>bere goguaren eresi au dopaltsot.</hi></p>
<p>Jaunguak gogo batzuk zauriz joten ditu,</p>
<p>eta nekian euren gorputzak esitu.</p>
<p>Negar dagijen arren, kentzen dautse dana,</p>
<p>eta kurtze gogorra da Bere laztana.</p>
<p>Itunik beti duaz bide bakartijan,</p>
<p>oztaz euren goguak zaurizko so&ntilde;ean.</p>
<p>Errukirik ostera eztagertse Jaunak,</p>
<p>eta geyago joten dauz bere gezijak.</p>
<p>Eztitu osatuten euren oin mindubak,</p>
<p>i&ntilde;ork ez dantzuz euren ayots samindubak.</p>
<p>Euren ortuko lorak dapurtuz ekatxak,</p>
<p>gerizik eztagije euraen zugatzak.</p>
<p>Gogorki kentzen dautsez diru ta lagunak,</p>
<p>laket barik bai'daurkiz beti gau illunak.</p>
<p>Orok duste azturik Jaunak daukozala,</p>
<p>bijotz orren bixitza ain dager zimela!</p>
<p>Sami&ntilde;ez jausten dira arantza ganera,</p>
<p>eta orok ditxijez legenar antzera.</p>
<p>Ordu aretan ba&ntilde;a, Urtzi'ren mosubak</p>
<p>osatuten dauz euren zauri odoltsubak.</p>
<p>Berak legortuten dauz nekezko negarrak;</p>
<p>malko orrekaz piztuten dauz ortziko ixarrak.</p>
<p>Amayeran maitekor Urtzi'ren irrijak</p>
<p>zabalduten dautsoez zeruko atiak.</p>
<p>Orok iges-eitian Urtzi maitasunak</p>
<p>pozez laztantzen ditu gogo ain itunak!</p>
        </body>
      </text>
      <text>
        <front>
          <head rend='Bold'>--><p>MOSUBA</p><--</head>
        </front>
        <body>
<p>Abesti leunak loratzen ziran</p>
<p>espan ganeko gentzean.</p>
<p>Bijotz samurra bildu zeustazun</p>
<p>maitasunezko leyean.</p>
<p>Orain ixilik abesa dago,</p>
<p>eta zerurantz begira</p>
<p>dizdir begijan malkuak dagi,</p>
<p>maitasun baten diztira.</p>
<p>&mdash;Abes bigunen erregin ori!,</p>
<p>alai abestu egixu.</p>
<p>Orain maitale garialako,</p>
<p>sami&ntilde;ez negar dagixu?&mdash;.</p>
<p>Espan kutunak neureganatuz</p>
<p>mosuba damost amesti.</p>
<p>&mdash;Ta mosu onek,&mdash;samurki diraust&mdash;</p>
<p>ez dabes anei abesti?&mdash;.</p>
        </body>
      </text>
      <text>
        <front>
          <head rend='Bold'>--><p>LIED</p><--</head>
        </front>
        <body>
<p>Ortzargi-mosuz txautu</p>
<p>neurtitzik politenak.</p>
<p>Euren izpi artian loratu daitezan</p>
<p>neure maite samurran ametsik leunenak.</p>
<p>Pitxi gelgarriz josi</p>
<p>idustun dirdirtsuba.</p>
<p>Garo bikain ganian izpiz lotu daiten</p>
<p>aren maitasunezko malko laztantsuba.</p>
<p>Artixar malkoz busti</p>
<p>basotako lorea:</p>
<p>bere orri artian ostendu dagidan</p>
<p>neure neskutz lira&ntilde;an ayer tolesgia.</p>
<p>Gabeko itzalez landu</p>
<p>berunezko illobija;</p>
<p>zerraldo orren altzuan esitu dagidan</p>
<p>maite nendubanaren maitasun aztija!</p>
        </body>
      </text>
      <text>
        <front>
          <head rend='Bold'>--><p>BIJOTZEAN</p><--</head>
        </front>
        <body>
<p>Lorategiko edur zurijan</p>
<p>irarri zendun neure irudija.</p>
<p>Axia eldu ta egal otzez</p>
<p>autsitu eban gustija.</p>
<p>Larrosa baten orri ganian</p>
<p>idatzi zendun ixen maitia:</p>
<p>udea eldu eta eguzkijak</p>
<p>igartu eban lorea.</p>
<p>Neure gorputza esku miakaz</p>
<p>marreztu zendun are ganian:</p>
<p>etorri ziran olatu urdi&ntilde;ak</p>
<p>atzindu eban unian.</p>
<p>Beti-betiko iraun dagijan</p>
<p>badakixu non sakon irarri?</p>
<p>Bijotz barruban, maite kutuna,</p>
<p>maitasun izkiz idatzi!</p>
        </body>
      </text>
      <text>
        <front>
          <head rend='Bold'>--><p>JAUNGOIKOTIJA</p><--</head>
        </front>
        <body>
<p><hi rend='Italic'>Agirre'tar Joseba Andoni'ri</hi></p>
<p>Nuan Goiko Aitaren erruki-altzora:</p>
<p>begijok begoz beera ta bijotza gora.</p>
<p>Neugan bakia zala at-billau nenduban,</p>
<p>zoruna ba&ntilde;a soilik daukogu barruban.</p>
<p>Zeruko poza billa bijotz onen lorrak!</p>
<p>Gustijak nai nebazan lagun iraunkorrak,</p>
<p>neu saltzalle nintzala Jaunan maitiari.</p>
<p>Zuur nintzayen gri&ntilde;ai, goor eskar-otsari</p>
<p>Ez zindudan maite nai, Zeu maitatu ixanik</p>
<p>ezin nebalako bil beste maitasunik.</p>
<p>Obena egun yatan, gaba illargi bixi;</p>
<p>argijan itxu nintzan, gaban begi-zoli.</p>
<p>Ba&ntilde;a laket artian neban zeure mi&ntilde;a!</p>
<p>Zeugaz bete ixateko nozu ta egi&ntilde;a...</p>
<p>I&ntilde;on atsedenik ez, urrun zeuregandik;</p>
<p>ez zintzan tokijetan Zeu billatu nairik!</p>
<p>Bijurtu zindudan ba ixadi aratza,</p>
<p>larretako bakian nasai lo nengijan,</p>
<p>ta begijok ebiltzan goxaldeko izpijan.</p>
<p>Gustijak ba&ntilde;a soilik ziran zeure urratsa!</p>
<p>Zelan gabiltz ikus&iacute; ezin zaitugula</p>
<p>zeugana juateko argizko bidiak</p>
<p>gauza danak badira?</p>
<p>Udalen ta lorak.</p>
<p>Munduban argiz zagoz oropoz dozula.</p>
<p>Arnas deunak darabil loren urdurija.</p>
<p>Begijak goyan dozuz?</p>
<p>Ixar izpi oro.</p>
<p>Loretan lora zara, argitan argija.</p>
<p>Zagozan tokijetan zelan ez idoro?</p>
<p>Ez zindudan ba&ntilde;a nai, Zeure argi miak</p>
<p>agertzen eustalako maite danen motza,</p>
<p>euretan barriz gogor neukozan begijak...</p>
<p>Argi orren barne, eder, soilik erijotza.</p>
<p>Erakutsi zindudan lurreko argijak,</p>
<p>iraunkorretan ba&ntilde;a nazan igikorra!</p>
<p>Txar bidian zintzua, zeugan aldakorra.</p>
<p>Eta aldendu gurarik jo neban la&ntilde;ora:</p>
<p>gauza oron artetik ametsen altzora.</p>
<p>Gustijetan zengozan, oro zeure maite.</p>
<p>Ikusi ez zaidazan nora juan naite?</p>
<p>Toki bat zan bakarra:</p>
<p>Obenan kolkua.</p>
<p>Aren illun barrura ezin eldu zaite.</p>
<p>Argijak ikus ezin gaba ta la&ntilde;ua.</p>
<p>Nork ikertu leikian neure etxe zar-utza?</p>
<p>Mukurrak eze ziran, dana zan kiatsa.</p>
<p>Ara bere eldu zintzan.</p>
<p>Orra min zorrotza!</p>
<p>Zeugan lotu gurarik gixonen bijotza</p>
<p>zeuk ipi&ntilde;i zenduban poz arteko mi&ntilde;a.</p>
<p>Gorako bide erreza barneko sami&ntilde;a.</p>
<p>Malkuak len garoez zeure eskarrera&ntilde;o,</p>
<p>munduko aintzak eta bide-labak ba&ntilde;o.</p>
<p>Gaxo utza ni natzu, zakidaz erruki.</p>
<p>Oso arrakal nintzan, bijotz muina jausi.</p>
<p>Nok gurako koskola dana bada sasi?</p>
<p>Maite nebazan gauzak juan dira igesi.</p>
<p>Orain txiro nagotzu, ba&ntilde;a zatorkidaz.</p>
<p>Malkoen barna zelan argitan zaurkidaz?</p>
<p>Poz artian ostera ezin zeu idoro!</p>
<p>Gixon gustijen barnak baidirala zoro!</p>
<p>Ene Jauna, Jaun ona, erruki zakidaz!</p>
<p>Txiro arren, ez jaurti seme saltzalia:</p>
<p>arantzik ez betestu bere labakijan,</p>
<p>bai ba&ntilde;a sortu daben garbaizko lorea.</p>
<p>Lenen zauriz josijak dozuz errukijan.</p>
<p>Aitaren maitasunak baitau kutunena</p>
<p>gexua dan semia, seme mindubena!</p>
        </body>
      </text>
      <text>
        <front>
          <head rend='Bold'>--><p>LILI-NEGARRA</p><--</head>
        </front>
        <body>
<p>Mungija'ko ibai ederra,</p>
<p>len gardena, oin ugerra.</p>
<p>Aren altzuan murgildu baita neska lira&ntilde;a.</p>
<p>Goxian goxik latsean,</p>
<p>lats garbijaren ganian</p>
<p>lora bat legez aurkitu eben neskutz bika&ntilde;a.</p>
<p>Oyal garbitzen arrijan,</p>
<p>o&ntilde;ak erreka garbijan,</p>
<p>goxaldero zan gogai samurrak maite onduan.</p>
<p>Lugin baten irudija,</p>
<p>oron ixilik maitia,</p>
<p>oron ixilik sarturik eukon bere goguan.</p>
<p>Mungija'ko ibai zabala,</p>
<p>ibai ederra bai'dala!</p>
<p>Itxasorantza loraz darua urlo apala.</p>
<p>Lugin mutillak ertzetik</p>
<p>maitasun onez beterik</p>
<p>oroigarritzat eskei&ntilde;itako lora zurijak.</p>
<p>Lora bat ibai erdijan,</p>
<p>bitsezko otzara zurijan</p>
<p>neska leunari bialdu eutson lugin gastiak.</p>
<p>&laquo;Lili-gorri, lili-gorri,</p>
<p>ire marguak dirudi</p>
<p>espan-loretan maitiak loran daukon marrubi&raquo;.</p>
<p>Mungija'ko ibai urdi&ntilde;a,</p>
<p>len gardena, oin ziki&ntilde;a.</p>
<p>Zeure altzuan neskak dakustez lora zurijak.</p>
<p>&laquo;Ator neure eskubetara,</p>
<p>neure esku garbijetara,</p>
<p>maitian ule kizkorren antza bere orrijak&raquo;.</p>
<p>Lilijak irri egijan,</p>
<p>irribarre ibai erdijan.</p>
<p>Naro ebillan lora sorgi&ntilde;a urlo garbijan.</p>
<p>Ibai ertzeko munatik</p>
<p>lilija atzemon gurarik</p>
<p>neskatil arek luzatu eban esku lira&ntilde;a.</p>
<p>Ai ene! ordu txarrean!,</p>
<p>irrist eginik munean</p>
<p>erreka altzuan ito-egin zan neska bika&ntilde;a.</p>
<p>Mungija'ko ibai zabala,</p>
<p>ibai ederra bai dala!</p>
<p>Mungija'ko ibai gardenak loraz urlo apala</p>
        </body>
      </text>
      <text>
        <front>
          <head rend='Bold'>--><p>LIPARRA</p><--</head>
        </front>
        <body>
<p>Zelai-orlegiko gentz-ziar emaro</p>
<p>odeixka zurijan itzala digaro.</p>
<p>Olan eltzen yaku erijotz antzija;</p>
<p>gozartu dagigun larrosen eztija.</p>
<p>Odeixka itzal ori baxen samurkiro</p>
<p>lora-ziar bebil geuria leunkiro.</p>
<p>Laztandu dagidan, ekarzu eskuba:</p>
<p>lora artian kutun ez yatzu mosuba?</p>
<p>Neure espanai adi, pozik barre-egixu.</p>
<p>Bijar maitatuko garan eztakixu...</p>
<p>Liparra gozartu, ilkorrak bai'gara;</p>
<p>axe-egatan dabil loren mosu-ikara.</p>
<p>Odeixka itzal ori dabil zelayetan:</p>
<p>&mdash;Zorijon aldijak zeben bijotzetan</p>
<p>ezilkortu, arren,&mdash;dirauskube zarrak.</p>
<p>Bai zera, bai zera, laztandu larrosak!</p>
        </body>
      </text>
      <text>
        <front>
          <head rend='Bold'>--><p>SE&Ntilde;AI ABESTU</p><--</head>
        </front>
        <body>
<p><hi rend='Italic'>Barrena'tar Miren Arantzazu'ri</hi></p>
<p>Senarra gexo ogean datza,</p>
<p>so&ntilde;a o&ntilde;azez beterik.</p>
<p>Emazte onak diru gustija</p>
<p>eralgi arren, alperrik.</p>
<p>Zoritxarraren urrats ixillak</p>
<p>etxian dakus bakarrik.</p>
<p>Seintxubak ba&ntilde;a negar dagi-ta</p>
<p>ixilduteko, ameak</p>
<p>abots alayaz abesten dautsoz</p>
<p>siaska abesti maitiak.</p>
<p>Dingilin dangalan,</p>
<p>Dingilin dan.</p>
<p>Mi&ntilde;ak minduta ayots garratzak</p>
<p>bijotza urratzen dautsoe.</p>
<p>Eri zitela..., orok igeska,</p>
<p>bakarrik itxi daroe.</p>
<p>Aren begijak gorri baitagoz</p>
<p>negar latza darijoe.</p>
<p>Neke gogorra. Gorpuba gelan</p>
<p>argi orijen erdijan.</p>
<p>Juale itunak danba dagije</p>
<p>eleiz torreko ganian.</p>
<p>Danba dagije, itunez bete,</p>
<p>sartzen dira bijotzean.</p>
<p>Seintxubak ba&ntilde;a negar dagi-ta</p>
<p>ixilduteko, ameak</p>
<p>abots alayaz abesten dautsoz</p>
<p>siaska abesti maitiak.</p>
<p>Dingilin dangalan,</p>
<p>Dingilin dan.</p>
<p>Sarats ondotik gixon altsubak</p>
<p>eruan dabe obira.</p>
<p>&laquo;Betiko agur, senar on ori,</p>
<p>geure bijotzak il dira! &raquo;.</p>
<p>Eta begijak atzian duaz</p>
<p>ilkutx baltzari begira.</p>
<p>Gixon gaiztuak kentzen dautsoez</p>
<p>etxeko gauza gustijak.</p>
<p>Senar onaren ogea zana,</p>
<p>atzitu dabe zikotxak.</p>
<p>Laster kanpora urten biarko</p>
<p>ango emazte garbijak.</p>
<p>Seintxubak ba&ntilde;a negar dagi-ta,</p>
<p>ixilduteko, ameak,</p>
<p>abots alayaz abesten dautsoz</p>
<p>siaska abesti maitiak.</p>
<p>Dingilin dangalan,</p>
<p>Dingilin dan.</p>
<p>Atzamar meetik kenduten dautse</p>
<p>zillarrezko elastuna.</p>
<p>Ezkondu ziran goiz ederreko</p>
<p>gomutagarri leguna.</p>
<p>Zapi zakarrez ate aurrera</p>
<p>erdu da txirotasuna.</p>
<p>&laquo;Agur betiko neure asaben</p>
<p>etxalde argi-zurija.</p>
<p>Jaso balebe asaba ayek</p>
<p>lurpian dauken buruba...</p>
<p>Ba&ntilde;a itxi daigun ixil-ixilik</p>
<p>galdu dan etxe minduba&raquo;.</p>
<p>Seintxubak ba&ntilde;a negar dagi-ta,</p>
<p>ixilduteko, ameak,</p>
<p>abots alayaz abesten dautsoz</p>
<p>siaska abesti maitiak.</p>
<p>Dingilin dangalan,</p>
<p>Dingilin dan.</p>
<p>&laquo;Igartu dira lora landarak,</p>
<p>igartu dira zugatzak,</p>
<p>Neure ortuban umotu dira</p>
<p>zoritxarraren ematxak.</p>
<p>Lengo maitasun igali leunak</p>
<p>lurrera ditu ekatxak.</p>
<p>Bijotz gogorra euki biar da</p>
<p>asaben etxia izteko&raquo;.</p>
<p>Eta negarrez geldiro dua</p>
<p>urrun aldera betiko.</p>
<p>Ogija billa seintxu arentzat,</p>
<p>gose ankerra kentzeko.</p>
<p>Seintxubak ba&ntilde;a negar dagi-ta,</p>
<p>ixilduteko, ameak.</p>
<p>Abots alayaz abesten dautsoz</p>
<p>siaska abesti maitiak.</p>
<p>Dingilin dangalan,</p>
<p>Dingilin dan.</p>
        </body>
      </text>
      <text>
        <front>
          <head rend='Bold'>--><p>BETIKORRA</p><--</head>
        </front>
        <body>
<p>Juale-otsak entzuten dozuz,</p>
<p>il-juale itunak.</p>
<p>Euren ziyua ez dazau ba&ntilde;a</p>
<p>zeure barneko alaitasunak.</p>
<p>Nor il ete dan, itauntzen dozu?</p>
<p>Oi neure kutuna!</p>
<p>Il-kanpai orrein ziyo pozkia</p>
<p>geure bijotzen maitetasuna!</p>
<p>Zerraldo baltza ikusi dozu,</p>
<p>zerraldo aundija.</p>
<p>Zuriz yantziko mutil gastiak</p>
<p>urrun eroyen illan ontzija.</p>
<p>Zer daroyenentz, itauntzen dozu?</p>
<p>Oi neska axuna!</p>
<p>Zerraldo orretan illik daroye</p>
<p>geure bijotzen maitetasuna!</p>
<p>Obi itxija idoro dozu</p>
<p>aran itunean:</p>
<p>sasi zorrotzak eta bedarrak</p>
<p>illobi baldar ixen gabean.</p>
<p>Nor ete datzan, jakin nai dozu?</p>
<p>Oi neskutz kutuna!</p>
<p>or ixen bako obijan datza</p>
<p>geure bijotzen maitetasuna!</p>
        </body>
      </text>
      <text>
        <front>
          <head rend='Bold'>--><p>ABESTIJA</p><--</head>
        </front>
        <body>
<p>&laquo;Esku orrein laztanez,</p>
<p>gaste, urik ez loitu.</p>
<p>Ur gardena bakarrik</p>
<p>gogoen ispillu&raquo;.</p>
<p>Neskeak esku miaz</p>
<p>urari mosuba:</p>
<p>arri koxkor artian</p>
<p>ura loirik dua.</p>
<p>Ura kanta kantari,</p>
<p>neskea negarrez.</p>
<p>Urak esaten dautso</p>
<p>abostxu samurrez:</p>
<p>&laquo;Esku orrein laztanez,</p>
<p>gaste, urik ez loitu.</p>
<p>Ur gardena bakarrik</p>
<p>gogoen ispillu&raquo;.</p>
<p>Neskatxak itun dakus</p>
<p>ur garbija loirik.</p>
<p>Garbitasuna dau amets,</p>
<p>eta eztau pozik.</p>
<p>Abar puntatxu puntan</p>
<p>txindorra kantari,</p>
<p>eta abestuten dautso</p>
<p>neskatil leunari:</p>
<p>&laquo;Esku orrein laztanez,</p>
<p>gaste, urik ez loitu.</p>
<p>Ur gardena bakarrik</p>
<p>gogoen ispillu&raquo;.</p>
<p>&mdash;Abestuten daustazun</p>
<p>txindor kantarija;</p>
<p>zegaitik len ez esan</p>
<p>zeure abestija?</p>
<p>Zegaitik ur ertzean</p>
<p>txinta txintalari,</p>
<p>ez eutsozun abestu</p>
<p>loitu nindunari?</p>
<p>&laquo;Esku orrein laztanez,</p>
<p>gaste, urik ez loitu.</p>
<p>Ur gardena bakarrik</p>
<p>gogoen ispillu&raquo;</p>
        </body>
      </text>
      <text>
        <front>
          <head rend='Bold'>--><p>MENDIJETARA</p><--</head>
        </front>
        <body>
<p>Urrun giz-otsetatik, menditara nua,</p>
<p>leyak ba loitzen dabe garbi dan gogua.</p>
<p>Bedarte-ziar nabil loratxu artian,</p>
<p>girin bako pitxijak irrika bidian.</p>
<p>Gorrotorik eztauke bedartxu ozti&ntilde;ak,</p>
<p>txori pijuak dira zugaitz atsegi&ntilde;ak...</p>
<p>Neure onduan dua latsa nausikiro,</p>
<p>Bijotzoi!, mustau daigun bake au geldiro!</p>
<p>Axiaz itz-dagije makal amestijak,</p>
<p>larrosakaz olgetan mitxelet zurijak,</p>
<p>Neketzaz eztakije zelaiko bedarrak,</p>
<p>euren malkuak dira oyane-altzuan;</p>
<p>lora polita derne iturri onduan.</p>
<p>Abar-leka samurrak dardar egitian</p>
<p>euri tantak dixuri oroldi ganian.</p>
<p>Loretan abirik ez dagi gorrotuak.</p>
<p>zerutzaz ames-dagi zelaiko goguak.</p>
<p>Poz-eztiz egurasten, bai, atseginkorra!</p>
<p>axian ego-puntan dua geure lorra...</p>
<p>Mendijak alde baten, bestian zugatzak,</p>
<p>ona&ntilde;o ezin eldu ludiko ekatxak!...</p>
<p>Oyu artega ordez, abarrots adija,</p>
<p>eta ur eskutatuben otoi-erasija.</p>
<p>Txori kantea dabil urduri sasijan,</p>
<p>zelan bixi naiteke negarrez mendijan?</p>
<p>Bedar miak di&ntilde;oe, baita txori onak:</p>
<p>&mdash;Zegaitik ete dozak ain txarrak gixonak?&mdash;</p>
<p>Pozez danai begira sortzen yat lilura,</p>
<p>eta maitasun egoz banua zerura.</p>
<p>Gitxik dazaben gentzan nabil ameslari,</p>
<p>olan damotsat aintza Urtzi'n emoyari.</p>
<p>Urrun giz-otsetatik menditara nua,</p>
<p>leyak ba loitzen dabe garbi dan gogua.</p>
        </body>
      </text>
      <text>
        <front>
          <head rend='Bold'>--><p>BERE ILLOBIJAN</p><--</head>
        </front>
        <body>
<p>Urrundik nator lotan datzan illobira;</p>
<p>lo-dagi gotzon-eran, zerura begira.</p>
<p>Gurutz zuri ganian</p>
<p>adaskatxu gurija,</p>
<p>lili-mosu antzean</p>
<p>usainduten obija.</p>
<p>Arlaban-gain otoika: maitasun otoya</p>
<p>egak zabalik zeru-ziar doya.</p>
<p>Maite ori!, zeruban, izpizko yantzijaz,</p>
<p>orointzen ete zara egi&ntilde;itako itzagaz?</p>
<p>&laquo;Neure bijotz-dardara</p>
<p>ilta bere zeurekin ixango da beti&raquo;.</p>
<p>Itz ori entzun neban samurki, samurki.</p>
<p>Txorijak abeslari ta adaska gorrijak</p>
<p>zabal daruaz bere odolezko orrijak.</p>
<p>Oi maitasun gelgaya! Larrosondo igerra</p>
<p>ta bijotza dirudin larrosa ederra.</p>
<p>Zatordidaz eskura</p>
<p>eruan zagidazan aintzezko zerura.</p>
<p>Neure odolak gudan gorrituko zaitu</p>
<p>eta nere altzuan atsedengo dozu.</p>
<p>Bijotz loratu ori,</p>
<p>zagoz neurekin beti!</p>
<p>Zeru eder aldian</p>
<p>min zara neu negarrez itun ikustian?</p>
<p>Ixildu da txorija, leun dabil axia,</p>
<p>eta larrosa altzotik tantada donia,</p>
<p>dardar... argizko dizdiz... ixarren antzera,</p>
<p>maite-malko bailitzan jausten da lurrera.</p>
        </body>
      </text>
      <text>
        <front>
          <head rend='Bold'>--><p>JAUNAGAN ATSEDENA</p><--</head>
        </front>
        <body>
<p><hi rend='Italic'>Zeugan lotu arte,</hi></p>
<p><hi rend='Italic'>ene bijotza urduri dago...</hi></p>
<p>Zuretzaz jardun neban, zuur eskar otsari;</p>
<p>zeure baitan nenbillan, an etzan neurririk.</p>
<p>Ara eltzeko ez nun burdi ta ontzirik,</p>
<p>nai bateri nenguan..., egi&ntilde;ak, nayari.</p>
<p>Goya zabal eguan larradi ganian</p>
<p>eta senti zindudan gauz oron bakian.</p>
<p>Dana ur-urrun zeunkazun: ixar, mendi ta lur;</p>
<p>ixate orren urrun, maitasun orren ur.</p>
<p>Banekijan zintzala, ba&ntilde;a nun Jaun ori?</p>
<p>Argitan, eskutuba zeure egote ori.</p>
<p>Gustijetzaz azturik Zeugan jarri nintzan,</p>
<p>ikus nai zindudala gogoko ekintzan...</p>
<p>Gri&ntilde;etan ez zintzazan, ez atsegi&ntilde;etan;</p>
<p>sami&ntilde;a idoro neban laket gustijetan.</p>
<p>Lorarik etzan i&ntilde;on arantzatxu barik,</p>
<p>arantzetan eztago zeure maitasunik.</p>
<p>Munduko otsen barruban ezta zeure gentzik.</p>
<p>Sartu nintzan barnera: Gogo au artega;</p>
<p>Zeure egonak oso leundu eustan ba&ntilde;a...</p>
<p>Nabaitu neban gentza... zerutar usa&ntilde;a.</p>
<p>Menak ixildu ziran, eldu zan goznarra,</p>
<p>argitu yatan so&ntilde;a, ludi au aldatu.</p>
<p>Toki orotan zintzan eskarrez loratsu;</p>
<p>zeuri orri dardara ta iluntzeko ixarra.</p>
<p>Zeure oinkada barik ezer i&ntilde;on etzan.</p>
<p>Argi ta eder egin dozuzanak,</p>
<p>neurriz gauza gustijak daukozuz jakintzan.</p>
<p>Lurreko gurenetan dager zeure indarra,</p>
<p>txikijentzako bere badozuz laztanak...</p>
<p>Batzuk dagerte ala, bestiak eskarra.</p>
<p>Ispillu barri yakuz emeko gauz danak;</p>
<p>ikurrai soilik gagoz ikus zaituguzan.</p>
<p>Eta senti zindudan arren ludi ontan,</p>
<p>zeure maitasun ori urrun zan oraindik.</p>
<p>Oldozkor jarri nintzan idoro gurarik...</p>
<p>Bijotzari: &mdash;Badakik Urtzi jauna non dan?&mdash;</p>
<p>&mdash;Ixatez ludi barna, maitez gixon baitan&mdash;.</p>
<p>Sakona argitu yatan..., oro ulerkorra;</p>
<p>igar neban gixonen barruko zadorra.</p>
<p>Ulertu neban ondo umien begijak</p>
<p>eskar orrek maitekor egiten dauzala.</p>
<p>Abar ustelak, arren, zeuri yagotzunak</p>
<p>loraz orrillai barre egingo dautsola.</p>
<p>Ba&ntilde;a urduri nenbillan, artega gogua;</p>
<p>izkutu batek dana jakin-nai narua.</p>
<p>Eta barru onetan zetan zaran ari</p>
<p>ulertu nairik, lotu nintzan ameslari.</p>
<p>&mdash;Argiz zagoz, orotan, so&ntilde;ak barriz la&ntilde;o,</p>
<p>zeurerik ezin entzun, oben otsak ba&ntilde;o&mdash;.</p>
<p>Nok igarri ondarrau? Ete nago itxurik?</p>
<p>Neugan zagoz, ni barriz urrun zeuregandik.</p>
<p>Badakit ba&ntilde;a zeutzat autu dozuzanak</p>
<p>bijotzeko urduriz, maite zagizala,</p>
<p>zerorrek azkon bixiz egiten dozula.</p>
<p>Atseden neurrigian zeugan datzazanak!</p>
<p>Zeure ate orretan emoyak artzia</p>
<p>ots-egitia ba&ntilde;o errezago dala:</p>
<p>Billatzea baxen leun zeuri egotia.</p>
<p>Zeugan maitatzen danik itxi biar eza;</p>
<p>Oro zeu zaralako, muin eta azala.</p>
<p>Yagotzuzan danentzat arru bako leza,</p>
<p>labangarri dan laba oben jarrallentzat,</p>
<p>itxubentzat argija, illuna argijentzat.</p>
<p>Zeure onari nagon, larritasun barik!</p>
<p>dana baita orrako argizko bidia.</p>
<p>Zeure laztanik gabe eztago lorarik,</p>
<p>esku orreikandik at eztabil gizonik.</p>
<p>Ludija dago zeure aintz-bidez betia.</p>
<p>Atseden bijotz orrek, ez ixan urduri!</p>
<p>Jaunaren zabalean lei orok ixuri.</p>
<p>Betiko poza bertan, maitasun osua.</p>
<p>Arantz begira lotu, aron dan gogua.</p>
        </body>
      </text>
      <text>
        <front>
          <head rend='Bold'>--><p>ARTZAI ONA</p><--</head>
        </front>
        <body>
<p>Jaunan ardi galdubak,</p>
<p>otzez mindubak,</p>
<p>bazka barik mendijan,</p>
<p>gosez artalde dana,</p>
<p>artzai laztana</p>
<p>ilta zugaitz ganian.</p>
<p>Intzez datorz ardijak,</p>
<p>ardi zurijak.</p>
<p>Yoranez eltzen dira</p>
<p>ilta datzan artza&ntilde;ak</p>
<p>jaki bika&ntilde;ak</p>
<p>daukozan jaupontzira.</p>
<p>Geure artzai samurra.</p>
<p>Goyan edurra</p>
<p>ta ibarrean ixotza.</p>
<p>Oron jaki epela</p>
<p>ixan daitela</p>
<p>zeure maite-bijotza.</p>
<p>Zeure gorputz garbija</p>
<p>geure jakija</p>
<p>ixaten da nekian...</p>
<p>orren gozotasunak</p>
<p>oron itunak</p>
<p>ditzuliz eskerrean.</p>
<p>Jaunan ardi galdubak</p>
<p>otzez mindubak,</p>
<p>bazka barik mendijan,</p>
<p>Gosez artalde dana</p>
<p>artzai laztana</p>
<p>ilta zugaitz ganian.</p>
        </body>
      </text>
      <text>
        <front>
          <head rend='Bold'>--><p>ZAURIJA</p><--</head>
        </front>
        <body>
<p>Euna tarrat-nenduban, arantza batean,</p>
<p>neure maitasun billa juan nintzanian.</p>
<p>Josteko zeuri nintzan.</p>
<p>Joskillaen ekintzan</p>
<p>lorapian zengozan zurezko aurkijan.</p>
<p>Eunduten zendun arin zapitxu zurija,</p>
<p>orratza esku-mian, otzaran arija.</p>
<p>Gaste bat lotzen zendun zapi&ntilde;o garbijan:</p>
<p>txirula joten eta ardijak gordetan,</p>
<p>txakur mustur gorrija etzunik o&ntilde;etan.</p>
<p>Neska polita zintzan</p>
<p>oskillaen ekintzan.</p>
<p>&mdash;Josiko dautzut pozik,&mdash;zeuk, berba samurrez&mdash;,</p>
<p>Belaunbiko nintzaizun, bijotza bildurrez,</p>
<p>Zeure atzamar miak bularran ganian</p>
<p>leunkiro sentitzian,</p>
<p>mutil politari so-nengijon dardaraz.</p>
<p>Oro nintzan azkuraz...</p>
<p>Laster uxatu zendun ain amets gozua.</p>
<p>Zeure bijotza dozun erruki bakua!</p>
<p>Yantzija josi barik,</p>
<p>leunki, bildur bagerik</p>
<p>zulatubaz bijotza</p>
<p>sakon sartu zeunstazun jostorratz zorrotza.</p>
<p>Eta neure so&ntilde;eko tantatxu laztanak</p>
<p>gorri egin ebazan mutillan espanak.</p>
        </body>
      </text>
      <text>
        <front>
          <head rend='Bold'>--><p>MIREN'I OTOYA</p><--</head>
        </front>
        <body>
<p><hi rend='Italic'>Gabonillaren 8'gn.</hi></p>
<p>Oben-zauri mingotsen</p>
<p>osakai bakarra!</p>
<p>Zeure maitasun orrek</p>
<p>dezeingu negarra.</p>
<p>Bijotz-ikaraz gagoz,</p>
<p>oi geure Neskutza!</p>
<p>Esker dizdiz darozuz</p>
<p>gogo ta gorputza.</p>
<p>Espan zerutar orrein</p>
<p>leuna gozartzian,</p>
<p>itxarua sortzen da</p>
<p>oben itzalpian.</p>
<p>Geure samin artera</p>
<p>jatsiko Onespena.</p>
<p>Arren, Ama, jadetsi</p>
<p>lixun-azkespena!</p>
<p>Didar dagin bijotzak,</p>
<p>Miren errugia,</p>
<p>egin zaitu zeruko</p>
<p>maitasun atia.</p>
<p>Zeure garbitasuna</p>
<p>geuregan ixuri.</p>
<p>Soin ta gogoz diraugun</p>
<p>garbi eta zuri.</p>
<p>Ama on, bijotz-bera!,</p>
<p>gotzon atsegi&ntilde;a.</p>
<p>Begi orreik baitira</p>
<p>barneko urdi&ntilde;a.</p>
<p>Errugabe bakarra</p>
<p>neure bijotz illa</p>
<p>itun zeugana dator</p>
<p>bakuntasun billa.</p>
<p>Orok ezesten daben</p>
<p>bijotzan malkua</p>
<p>altzo orretan dimintzut:</p>
<p>O, Miren gozua!</p>
<p>Jaunaren al-alatza</p>
<p>ixadi gustija,</p>
<p>Maite-alatza ba&ntilde;a</p>
<p>Zeure Sorkundia.</p>
        </body>
      </text>
      <text>
        <front>
          <head rend='Bold'>--><p>SIASKAKUA</p><--</head>
        </front>
        <body>
<p><hi rend='Italic'>Goieaskoetxea'tar Joseba Mirena'ri</hi></p>
<p>Galtzu ganian, lotan ixarra;</p>
<p>gixon gustijen ixar bakarra.</p>
<p>Ixar eder orren maitasun izpijak</p>
<p>beraganantz daroz minduben begijak.</p>
<p>Miren'en ixar, bitxi argija,</p>
<p>lo-aruan da ume zolija.</p>
<p>Maitasun-zale da kutuntxuba;</p>
<p>Ene bijotzoi, lei onez bua.</p>
<p>Leunki, urratu naz, leunki beragana,</p>
<p>ta espan-loretan damotsat laztana.</p>
<p>Maitati lotan dago seintxuba,</p>
<p>bere zerei&ntilde;a... amets goxua.</p>
<p>Neskutz zerutar baten emoya,</p>
<p>errukiz entzun neure otoya.</p>
<p>Belarri ondora samur itz dagitsat,</p>
<p>Josu'k ba&ntilde;a eztau berbarik neuretzat.</p>
<p>Maitasun zalez datorrenari</p>
<p>erantzun ez-ta maitale-egarri?</p>
<p>Oi, lo aruan dago aurtxua,</p>
<p>bere zerei&ntilde;a... amets gozua!</p>
<p>&mdash;Gurutze ganian eskeita dagola,</p>
<p>tantaka emoten Jaungoikozko odola&mdash;.</p>
<p>Galtzu ganian lotan ixarra;</p>
<p>gixon gustijen ixar bakarra.</p>
<p>Maitati dago lotan aurtxua,</p>
<p>bere zerei&ntilde;a... amets gozua.</p>
        </body>
      </text>
      <text>
        <front>
          <head rend='Bold'>--><p>ARTXANDA GANIAN</p><--</head>
        </front>
        <body>
<p><foreign> <hi rend='Italic'>(Maioresque cadunt altis de montibus umbrae)</hi></foreign></p>
<p>Gabaren begijok, maitekorrak yataz,</p>
<p>legunduten nabe!</p>
<p>Euren sakonean betirauna dakust;</p>
<p>Bakia ertz-gabe.</p>
<p>Bijotz mindu orrek, tolestu eguak,</p>
<p>onduan zadorra!</p>
<p>Barnera bil adi, gaba, alde oneitan,</p>
<p>goyan artixarra.</p>
<p>Ene lei bixijok, orra gau sakona!</p>
<p>Bixitz-izkutuba,</p>
<p>eure iluntze ori ixango ete dok</p>
<p>orren gentzatsuba...?</p>
<p>Gaba ixilik dabil, argizko koroya</p>
<p>darabil buruban.</p>
<p>Gotzonen eguak dardara dagije</p>
<p>zeru oztintsuban.</p>
<p>Lugi&ntilde;ak etxerantz, idijak atzian,</p>
<p>begitan bakia:</p>
<p>zelai orlegijak damotsen bakia.</p>
<p>Oi arrats donia!</p>
<p>Baserriko kiak urdi&ntilde;era digo</p>
<p>mendixka ganetik.</p>
<p>Itzalak bailiran gautxorijak datorz,</p>
<p>torrezar aldetik.</p>
<p>Erroka txadonan kanpa-otsa dantzut,</p>
<p>arana ixil beyan.</p>
<p>Durundi ots orreik mendiz mendi duaz.</p>
<p>Otoyak zelayan...</p>
<p>Zugatzetan kezka barik ganduba da...</p>
<p>Ta neure goguak</p>
<p>goznarrari mi&ntilde;ez ekiten baidautso:</p>
<p>Uler nai zadorrak!</p>
<p>Bitartian anei argi uri ortan</p>
<p>agertuten dira.</p>
<p>Alde oneitara bere elduten yaku</p>
<p>tximisten dirdira.</p>
<p>Uriko zaratak kezkatuten dabe</p>
<p>mendiko lillura.</p>
<p>Nora juan ete da txaide artetik</p>
<p>gentzazko lo-gura?</p>
<p>Uriko gau ori! Maltzurren laguna!</p>
<p>Baserri aldera</p>
<p>zetan eltzen zara, argi orrein ki&ntilde;uz,</p>
<p>gaizki&ntilde;en antzera?</p>
<p>Zeure altzo orretan txerren danak duaz</p>
<p>lan okerretara...</p>
<p>Ega-motz ertzakaz leyo danak-ziar</p>
<p>dagijen dardara!</p>
<p>Lixuna txaidian ixil-ixil dabil</p>
<p>lora zimel billa.</p>
<p>Loari murrika etxe artietan</p>
<p>gastetxu zurbilla.</p>
<p>Gabaren eskubak ito dau lotsea.</p>
<p>Or dabil obena!</p>
<p>Il dabe gaizki&ntilde;ak oraindi&ntilde;o neskutz</p>
<p>datzan onoimena!</p>
<p>La&ntilde;ozko maindira zurija baidager</p>
<p>uri zabalean.</p>
<p>Lausua ta kia toki gustijetan:</p>
<p>Bil nadin barnean!</p>
<p>Iluntze ozti&ntilde;a, gotillun nagotzu!</p>
<p>Lei bixiz bijotza.</p>
<p>Zer ete ditxarot? Sami&ntilde;en bixitza?</p>
<p>Pozen erijotza?</p>
<p>Ona emen nago: Goxian so-dagit</p>
<p>sarkalde argira.</p>
<p>Arratsean barriz sorkaldera nago,</p>
<p>ixarren begira.</p>
<p>Au geure bixitza, atseden ezi&ntilde;a,</p>
<p>jadetsi ezi&ntilde;a!</p>
<p>Ezin batu doguz elburu batean</p>
<p>amets ta egi&ntilde;a.</p>
<p>Oi gau zerutarra! zeure gai eztira</p>
<p>ludiko gixonak.</p>
<p>Otsetatik urrun loratuten dira,</p>
<p>zeure zorijonak.</p>
<p>Une eder onetan, arren, itxi urija,</p>
<p>itxi ots gaiztuak.</p>
<p>Lei bixiz barnia, urrunera nuan,</p>
<p>iges begist luak...</p>
<p>Arrats bijotz-bera! Zeugan amets dagit.</p>
<p>Atseden bijotzak.</p>
<p>Ene!, orreik baxen izpi baketsubak</p>
<p>bekarz erijotzak!</p>
<p>Oztin begoz goyak, itzalez mendijak,</p>
<p>gogo au bakian.</p>
<p>Ta itxaro ixarrak argi dizdiz begi,</p>
<p>bijotzan barnian.</p>
        </body>
      </text>
      <text>
        <front>
          <head rend='Bold'>--><p>GOXALDEKO EDURRA</p><--</head>
        </front>
        <body>
<p>Atsegi&ntilde;a! leyuak zabal egitian</p>
<p>edur zuriz zelayak dizdiz ikustea!</p>
<p>Aldaturik dagergu ixadi amea:</p>
<p>garbitasun yantzijaz dago goxaldian.</p>
<p>Anai oi!, leyora ator: Orra or alatza!</p>
<p>Ikusi zuritasun alatz amestija</p>
<p>Edurren gogo leuna bai dala garbija!</p>
<p>Gaiztakerige dago zelaiko matatza.</p>
<p>Berak legez nok leukon garbirik gogua!</p>
<p>Dizdiz ori nok leukon bijotzan barruban!</p>
<p>Leyora ator, edurra atrapau eskuban:</p>
<p>bere mosuba otza, ba&ntilde;a dan gozua!</p>
<p>Otzak goyan ebaita jausi dan lorea,</p>
<p>mitxileta antzera yatorku lurrera.</p>
<p>Ez eruan maitati espanen ganera</p>
<p>geure laztanak dira bere erijotzea.</p>
<p>Garbitasun mosuba artu dau edurrak.</p>
<p>Gotzonak soilik dira bere laztanen gai.</p>
<p>Lora ganetan datza garbi baxen alai:</p>
<p>Egotxu zerutarrak loitzen dautsoz lurrak.</p>
<p>Edurra!, soilik zatorz siaska ondora</p>
<p>eta lotan dagozan iltegijetara...</p>
<p>Umiak eta illak zeure izpi ixara</p>
<p>eztabe loitzen. Zatorz garbijen kolkora!</p>
<p>Oi edur zuri!, edur zuri!, edur zuri!</p>
<p>Ikasbide zayataz bixitza onetan.</p>
<p>Garbi dirauzu beti ekaitz gogorretan,</p>
<p>arri ganian bere beti zara guri...</p>
<p>Edur ikasbidia ez aiztu, anaya:</p>
<p>O&ntilde;azez ixan arren, zadiz tolesgia.</p>
<p>Garbitasun diztiraz bego zeure etxia,</p>
<p>eta zeure gogua beti gotzon-gaya.</p>
        </body>
      </text>
      <text>
        <front>
          <head rend='Bold'>--><p>EZILKORTASUNA</p><--</head>
        </front>
        <body>
<p><hi rend='Italic'>R. A&ntilde;ibarro'tar Bitor adizkidiari.</hi></p>
<p>Neure egunen gezija ilkorrari dago,</p>
<p>ezilkortasun-otsa baitot maitiago.</p>
<p>Zertako erijotza?</p>
<p>Itun diranentzat</p>
<p>atseden-toki, ba&ntilde;a ez bixitz-zaleentzat.</p>
<p>Gerokuari bildur, beti Ixan nai neuke.</p>
<p>Gauzak illeza barik ziyorik eztauke.</p>
<p>Egunak iges-eta ots-dagit barnetik:</p>
<p>Ez nagixu atara betiraun bidetik!</p>
<p>Neure zale orotan, Jainko edo Gixon,</p>
<p>mundu-oste danari nagokijo aron.</p>
<p>Jainko banintz ez neuke erijotz bildurra.</p>
<p>Aldijak ba soil desiz zeru eta lurra.</p>
<p>Urtziki gauza oro?</p>
<p>Ez, oro aldakor!</p>
<p>Gaur loraz daguana bijar baita legor.</p>
<p>Urtziki balitzakez, ixaki gustijak.</p>
<p>Zoritxarrena geuri!</p>
<p>Ezkara urtzikijak</p>
<p>aren maitasun-izpi edo mosu ba&ntilde;o.</p>
<p>Ezilkortasun nairik Jaunguak eztauko,</p>
<p>betiraun osoena berbera dalako.</p>
<p>Ilkor danaren deyak, neure nayok barriz;</p>
<p>emen nabil deus ez-ta Jaungoiko egarriz.</p>
<p>Urtiak baduazi, urratsik eztager,</p>
<p>Non galtzen dira-edo?</p>
<p>Albaneukaz uler!</p>
<p>Gixon-utz nazan arren, eztot deuseztu nai:</p>
<p>Naikun oneik ez ete ezilkortasun-gai?</p>
<p>Ixatiari dagoz neure gurarijak,</p>
<p>ezilkortu albaneuz oldozkun gustijak.</p>
<p>Une gozo batean lo-iraungo baneuke,</p>
<p>betiko ames oneik amets-egin arte!</p>
<p>Geruan ezer danentz zalantzetan nabil:</p>
<p>goguari min-yakon arrisku onduan</p>
<p>jolasetan ibilli, oso baita eder.</p>
<p>Zegaitik darabilgu zale au goguan?</p>
<p>Goi-atiak jo-dodaz;</p>
<p>dana dagir ixil.</p>
<p>Itxas orren zabalan ontzirik eztager.</p>
<p>Ezilkortasun-billa lor ta atsekabez</p>
<p>adimenan esanak idoro nai dabez...</p>
<p>Gauz oneitan ba&ntilde;a soil gagoz bijotzari!</p>
<p>Pozikago baigagoz itxaropenari.</p>
<p>Oi, zi&ntilde;ismen arro&ntilde;a bedi gogaikija!</p>
<p>la&ntilde;o barik daguan ixarren argija.</p>
<p>Betirauna neuretzat argi-antzo baita.</p>
<p>Itzal-bildur naz, itzal erijotza da-ta.</p>
<p>Amayera bakarrik ete da geruan?</p>
<p>Gogai orreik ez begoz sano dan goguan!</p>
<p>Itun-beti, beti-itun onexek narabil.</p>
<p>Gero ezer eztala?</p>
<p>Arren, zagoz ixil!</p>
<p>Ona, betiraun nayez, Jainko gosez nabil!</p>
<p>Beragan biurtzeko ixate bidez, ez,</p>
<p>esi dagidan ba&ntilde;o neure maitasunez.</p>
<p>An itxarrik dagiket amets ederrena,</p>
<p>ta alkarren baitan ikus, asija ta azkena.</p>
<p>Urtzi besarkatuko neuregan nai-bidez.</p>
<p>Gomuta ezilkortu nai dabe gixonak.</p>
<p>Zoruok, zuben opak eztira sakonak!</p>
<p>Ametsen ondartzetan u&ntilde;en apar-tzale.</p>
<p>Ez dakusube gauzen ezerez utzena?</p>
<p>Munduban ezilkorrik ezer ez, ezer ez:</p>
<p>Iges duan Itzala so&ntilde;en jarraitzale.</p>
<p>Gustijak dagoz gexo erijotza-mi&ntilde;ez:</p>
<p>I&ntilde;ok ez dazauan min bixijak jo-gaitu</p>
<p>eta gorputz atalak ditxiguz bidian.</p>
<p>So&ntilde;a jauskorra eta gogua goi-zale,</p>
<p>aurka diran gauz oneik, nok osuan neurtu?</p>
<p>Lurra, lurra daukogu begijen ganian!</p>
<p>Edertasun-zirrintan digart betirauna,</p>
<p>Osuan ba&ntilde;a nago, nai oneitan Jauna?</p>
<p>Geruan...? Joko auxe jokatu biarra.</p>
<p>Ba&ntilde;a bixitz onetan geure betikorra</p>
<p>gertu geinke osoro onoimen bitartez.</p>
<p>Oraingo azi oneik geroko uztea,</p>
<p>irotasun artetik eztator lorea.</p>
<p>Gorrotoz barik nuan maitetasun-bidez.</p>
<p>Erain zidor orotan ezilkortasuna,</p>
<p>zauri bakotxan leunki mosu bat ixuri,</p>
<p>etsayaren burura jaurti maitasuna.</p>
<p>Arantzak min-zaitubez?</p>
<p>Arrika ez lorai!</p>
<p>Arriskuban ibilli gentzaz, ez urduri.</p>
<p>Lakijorik ez jarri i&ntilde;on oldozkunai.</p>
<p>Egiten dozun ona gerokora dago,</p>
<p>ondo egi&ntilde;ak ezauz oker eruango.</p>
<p>Zalantzan zaran, arren, ezilkorra maite;</p>
<p>&mdash;zeozer geure baitan badogu betikor&mdash;.</p>
<p>Gerora adi beti, urduri, oldozkor,</p>
<p>alderik onenera eratzatu zaite.</p>
        </body>
      </text>
      <text>
        <front>
          <head rend='Bold'>--><p>ITZARRIK</p><--</head>
        </front>
        <body>
<p>Mi&ntilde;ezko bideetan lor batek narabil,</p>
<p>iratzartu baitat lotan zan gogua,</p>
<p>Dan zizta gogo au itzarrik erabil!</p>
<p>Ezin maite daiket gatxurren jokua...</p>
<p>Egi&ntilde;en uarkor darakust zuzena,</p>
<p>neurriz ba&ntilde;a gixak eztau bixi-gura,</p>
<p>Gozartu nai leuke gauz oron lillura.</p>
<p>Ba&ntilde;a itzarrik ago, oi ene barrena!</p>
<p>Zergaitik diraustak lortuben bakura?</p>
<p>&mdash;Itzarrik, ta arrika lorai ete ago?</p>
<p>Esku orrek baiyok lepalpen geyago&mdash;.</p>
<p>Orixe ostera nai neban igesi!</p>
<p>Barna lotan dala gustija baita utzi.</p>
<p>Ene barna orrek, bixitza onetan</p>
<p>lo-egin, lo-egin!</p>
<p>Ekintza danetan</p>
<p>so&ntilde;a bedi alde ez ba&ntilde;a gogorik.</p>
<p>Emaitz mota asko derne ametsetan:</p>
<p>Gogua lotan, nork urten al luditik?</p>
<p>Geure barna ixilik lotan dagonian</p>
<p>itzala ta gentza baitira etxian,</p>
<p>Barneko giri&ntilde;ak duaz ba&ntilde;a atara</p>
<p>ondibian lapur:</p>
<p>Ostuten dauskube</p>
<p>loran zan mertxika, garan zan landara,</p>
<p>lorategi dana ondatuten dabe.</p>
<p>Bixitza onena lepalpen bakua,</p>
<p>orretarako lo daukagun gogua.</p>
<p>Argi barik guaz oro zapalduten</p>
<p>ba&ntilde;a eztakigu zer dogun egiten.</p>
<p>Lotan nagusija?</p>
<p>Galduba da jauntza!</p>
<p>Maitasun baratzan sartu da basauntza.</p>
<p>Mi&ntilde;ezko bideetan lor batek narabil,</p>
<p>iratzartu baitat lotan zan gogua.</p>
<p>Sami&ntilde;aren mi&ntilde;a!, orain ernai nabil;</p>
<p>begitatik juan yat betiko lua,</p>
<p>begizkun leyora baiyagert gogua.</p>
<p>Badua eskuba yuaten lekura,</p>
<p>eta laster duler laketen bakura.</p>
<p>Orain gri&ntilde;ai barik goguari nago</p>
<p>so&ntilde;a guren bada gogua ariago.</p>
<p>Lo-eguan eta loitu neban oro:</p>
<p>Errota ebillan, etxia lausoro.</p>
<p>Lo-aldi orretan egin dodazanak</p>
<p>lepalduko daustaz gogoen Jaun danak?</p>
<p>Barnak zabaldu dau barruko leyua...</p>
<p>Oro argi dakust, so&ntilde;a dago ba ixil.</p>
<p>Mi&ntilde;ezko bideetan lor batek narabil,</p>
<p>iratzartu baitat lotan zan gogua</p>
        </body>
      </text>
      <text>
        <front>
          <head rend='Bold'>--><p>ITXASORA!</p><--</head>
        </front>
        <body>
<p><hi rend='Italic'>Onaindia'tar Alberta'ri bijotzez</hi></p>
<p>So&ntilde;utzik ontzi-puntan, sakoneko lemazain,</p>
<p>itxaso-barne nua zidor ezezaunen gain.</p>
<p>Ondartzan oro laga! &mdash;arriskubak darraigu&mdash;,</p>
<p>Lur-barri billatzale ametsa lagun dogu,</p>
<p>Liorreko lokatzok geure malkoz egi&ntilde;ak.</p>
<p>Arnas artzeko, billau</p>
<p>amaibako urdi&ntilde;ak.</p>
<p>Euren solas utzakaz gixonak lotzen gabez;</p>
<p>Azkatasun oldiak ilten dira atsekabez.</p>
<p>Aurrera! Iparraldian edur-mendi ixoztubak,</p>
<p>eta ugarte otzetan lami&ntilde;en gaztelubak.</p>
<p>Eruango zaitubet:</p>
<p>&mdash;eunak arro axian&mdash;.</p>
<p>Itxaropena bai dot begi onein ganian.</p>
<p>Bide barrijak nai dauz abendaren kezkeak:</p>
<p>Lar lurrari egon da.</p>
<p>Zabaldu osertzeak!</p>
<p>Ekintza gurenentzat landa au dan zabala,</p>
<p>Izki-mota orontzat burdinori garbala</p>
<p>Geure itxaso gogorra, abendak maite zaitu!</p>
<p>Zeure altzora gatorz, lurra ba txiker yaku.</p>
<p>Indar irakasle oi,</p>
<p>kendu odei ta la&ntilde;o!</p>
<p>Balerik eztogu nai gogai barrijak ba&ntilde;o.</p>
<p>Argizkorrija dager, urrezko yantzi barriz.</p>
<p>Ementxe gatorkixuz jakintzaren egarriz.</p>
<p>Ametsik ezkenduban legorretan egiten,</p>
<p>uraren barna ba&ntilde;a goyak doguz ikusten.</p>
<p>Geure itxaso gogorra!</p>
<p>Gogayen arraunlari</p>
<p>Agur egiten dautzu itxaro argijari.</p>
<p>So&ntilde;ak esitzen dozuz, goguak ariago:</p>
<p>Geuregan legez, zeugan, beti kezka bat dago.</p>
<p>Sakon ori nok dazau?</p>
<p>Oso zara zadorra!</p>
<p>Ekaitz orrein orruba koldarren bildurkorra.</p>
<p>Euzkuak soilik dabiltz altzo zabal orretan;</p>
<p>imin dozu oldia euren begi barnetan.</p>
<p>Gudarijak dagixuz, berunezko bizkarrak,</p>
<p>tente diran erruak, burni diran iztarrak.</p>
<p>&mdash;Gixonjale leyentzat jaki ziltzagilliak...&mdash;</p>
<p>Itxaso aundi orrek, zabal, zeru-atiak.</p>
<p>Erijotza or dabil, or dabil maitasuna.</p>
<p>Erri gogor onentzat, zeugan etorkixuna.</p>
<p>Odiseu barri gara, lami&ntilde;ik ezta ba&ntilde;a,</p>
<p>Emen sortuba ezta Aprodite lira&ntilde;a.</p>
<p>Geure abenda-antzo pioneer gaste gara.</p>
<p>Altzuan beti dozu irri baten ikara.</p>
<p>Ba&ntilde;a leoyen legez darresixu galparra.</p>
<p>Euzkoen itxasua!</p>
<p>Oldia eta indarra!</p>
<p>Aurrera, aurrerantza!</p>
<p>Ontzi-puntan so&ntilde;utzik.</p>
<p>Axe oron mosubai bijotzak zabaldurik.</p>
<p>Ibillaldi au ezta bixitzan amaituko;</p>
<p>Bein ontziratu danik barriz ezta itzuliko.</p>
<p>Mi&ntilde;ak lurrean itxi, begoz itun diranak.</p>
<p>Itxaroz kezkatubak nai dabez geure lanak.</p>
<p>Zerubak argi dagoz, begoz pozez begijak.</p>
<p>U&ntilde;en ganian dabiltz geroko abestiak...</p>
<p>Barriro esi daigun ludijaren gerrija,</p>
<p>Ez bitsez, ez indarrez, gogayakaz ba&ntilde;o.</p>
<p>Itxaruak berua euzkotarren ontzija,</p>
<p>Goguak nausi diran argitasun goira&ntilde;o.</p>
        </body>
      </text>
      <text>
        <front>
          <head rend='Bold'>--><p>UARRA</p><--</head>
        </front>
        <body>
<p>&laquo;Bide-barrijak&raquo; amaitu doguz. Batzuk arrika egingo dauste, beste batzuk goralduko nabe. Eztot gixonakaitik egin, Aberrijagaitik ba&ntilde;o. Olerkari nazala agertutiari enago, izkuntza onetan be gogai batzuk azaldu daikeguzala erakustiari bai, ostera. Or-an entzun eta ikasi dodazan gogai batzuk neure bijotzaren barnetik euzkeralduta, agertu dodaz.</p>
<p>Gastaroko neurtitzok eztira sakonak, eztira gurenak, gauza guren eta sakonik gastaruan eztalako egiten. Geruago Aberrijari yagokozan neurtitzak egingo dodaz. Euzkadi Amaren maitasunak jo naulako.</p>
<p>Maitasunak sortu-azoten dauz neurtitzik ederrenak, eta maitasun bidetan azkena barik, lenengua naz. Maitasuna, Aberrija ta Uskurtza ixan dira gairik ugarijenak olerkarijentzat, neuretzako be bardin. Ludiko gairik kutunenak onexek yataz, Jel-pian esituta.</p>
<p>Olerkarija barik Jeltzale benetakua nazala entzutiak, atseginduko nau. Euzkeraz idazten dot, Aberrijaren izkuntza dalako. Soluan atxurretan aberrija goralduko nebala, uste ba'neu, laster itxiko neuke lan au. Urtzi'k begi onakin ikusten daualako Aberrijak goralduten di&ntilde;ardubenen lana, kezka barik nabil.</p>
<p>Eta atsegin etxakonak, neure aurka itz-eginke, idazti eder bat argitaldu begi, bide ori dalako gixon argijena. Itz-egiteko bidian dagoz, euzkeraz idatzi dabenak, bestiak ez, lanaren neurrija, biar egin dabenak dakilako.</p>
<p>Agur, eta Aberrija maitatu, Jaungoikua'ren urrengo.</p>
<p><hi rend='Italic'>Egilliak</hi></p>
        </body>
      </text>
      <text>
        <body>
<p><mentioned>Bertsio informatiko honen egilea: Josu Lavin; Urkiola, 1-1C 48990 - Getxo (Bizkaia)</mentioned></p>
        </body>
      </text>
    </group>
  </text>
</TEI.2>

