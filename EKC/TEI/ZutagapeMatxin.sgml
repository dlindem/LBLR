<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Matxin mungiarra</title>
        <author>Pillipa Zugatzaga - "J.L. Zutagape"</author>
        <respStmt>Ez dauka</respStmt>
     </titleStmt>
     <extent>13.580 hitz, 104.146 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>ZutagapeMatxin</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/Z/ZutagapeMatxin.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Matxin mungiarra, J.L. Zutagape. Euskalzale, 1899, X-XXVII. zenbakiak.</bibl>
        <notesStmt><note>Iturburuen datazioa: 1899</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-NAR</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-BIZ</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Matxin mungiarra -- Pillipa Zugatzaga - "J.L. Zutagape"</docTitle>
    </front>
    <group>
      <text>
        <front>
          <head rend='Bold'>--><p>MATXIN MUNGIARRA</p><--</head>
        </front>
        <body>
<p><foreign><hi rend='Italic'>&laquo;Diligenter investiga patrum memoriam: </hi></foreign><foreign><hi rend='Italic'>et ipsi docebunt te&raquo;. </hi>(Job. 8).</foreign></p>
<p>&laquo;Arduraz arakatu asaben gomutea, eta eurak irakatsiko dautsue&raquo;.</p>
        </body>
      </text>
      <text>
        <front>
          <head rend='Bold'>--><p>IRAKURLEARI</p><--</head>
        </front>
        <body>
<p>Adiskidea: iru gizaldi bai&ntilde;o lenagoko gauzak ikusi ta entzutera eroan gura zaitudaz-da, ibilli ta ibilliaz elduko bagi&ntilde;a, asiko gintzakez oraindixek ari&ntilde;eketan eta nekatuten gintzazaneko, ondo baleritxazu, artuko gendukez geuk bere Peru ta Marien ipuinetan ikusi daroaguzanez gi&ntilde;arra kirten-luzedunak eta euren ganean izterkolaka iarririk nai&ntilde;oratuko gintzatekez bei&ntilde;go-baten, edo obeto esatearren ez geunke orretarikoren bearrik izango burdin-bide ta suzko burdiak purruztadaka iabilkuzan ezkero gura dogun Bizkaiko alderdira ioateko; baia eunkada ta gizaldietan ezta zelai ta aldatzetan legez ibilli ta ibilliaz eta ioan da ioanaz, nai o&ntilde;ez nai burdietan, ezer aurreratuten; esan gura dogu eztala arean atzeratuten igaro direan aldietako iazoerak geure begiakaz ikusi ta euretan aurkitu zireanen aotik alan ete zan ala ez entzuteko. Agaitik liburu zar eta barrietarik eta aoz ao asabakandik belaunik belaun etorri iakuna laguntzat artuten dogula, eta batez bere igarlatxu bati belarrira esan daigula agindu deutsagunaz aldatuko gara antxi&ntilde;ako iazo-aldietara geure begi ta belarriakaz ikusi ta entzuteko. Iakin-gurea bazara, beste asko legez, iarraitu eikeozu irakurteari aspertuten zarean arte, eta parkatu eiguzu bear-bada ain ezagunak iatzuzan gertaerak azalduten baiatzuz; bada idoro leite besteren bat zuk ai&ntilde;a entzun eztauana, ta onek pozik irakurri gurako dau zuri lo-gurea emoten deutsuna. Orain Bizkai aldebateko etxaguntza ezaugarri baten entzungo doguz entzutekoak eta ara eldu bai&ntilde;o lenago iragarri bear dogu toki ori zelangoa dan, urrengoan lagun barik ioan gura dozuneko.</p>
        </body>
      </text>
      <text>
        <front>
          <head rend='Bold'>--><p>I.</p><--</head>
        </front>
        <body>
<p><hi rend='Bold'>ANTXI&Ntilde;AKO ETXAGUNTZA BAT</hi></p>
<p>Loraz eta bitxi ederrez estalduten dan zelai galantean Iaungoikoak apaingarririk onenak bertan zabaldu gura izan euazala dirudien ibaitxu baten urakaz eskotu ta oratuten dan mune goraberadun erreskaden oi&ntilde;ean eta ibaitxu orren iparraldeko atzetik ez urrin dagon landa zoragarrian, amargarren gizaldian nekezariak eregiriko Elizatxu bat gaillurtuten zan oraindi&ntilde;o amaseigarrenean bere Andra Mariaren izen gozoaz, larogeta amairu oi&ntilde; luzeran eta ogetazortzi inguru zabaleran zeruzapai onak eukazana. Etzan orduan elduko eun da larogetalau auzotik gora eukan etxepillo guztia, zazpi baserrialdetan zatiturik, eta or-emen ereinda legez egozan etxaguntzarik onenak. Onetariko batera goazan, arako A... deritxonera. Begiratu eikezu inguru-mari guztira: orrek bai solo ederrak; lur bigun eta baltzak dakutsuz inguruan, ongarria bear-ala ta geiago daukela agiri iake eta auzoetako baserritarrak andik zear iragoten direan bakotxean esan daroe: &laquo;Aberats dagoz-ba lurrok&raquo;. Etxaguntza onetan ene ustez 50 edo 60 bat anega gari ta eun bat anega arto artuko dauez. Orrako basoak bere etxaguntza onixenak dira arizti galantak, gaztai&ntilde;adi ez txarragoak, gaztai&ntilde;ea bai&ntilde;o eztana emoten daue-ba-ta, andik doian bide zorretik igaroten danari begiak zabal-zabal egiten iakoz euren kiriki&ntilde;o arrakalatuari begira. Solo ertzetako muna danak barriz sagar mueta askoz beterik daukazuz etxerako lai&ntilde; sagardao egin-da gero bere sagarra ugari geratuten iake oraindi&ntilde;o etxerako ta auzorako. Ango arlo goiena ta mendiska barrena estaliten danan maztiak eta atarte ta etxeko ormak gerizpetuten dauzan matsareai begira dagozanen begiak atseginduten dauz, orain beren orri mardoakaz ta morda garaun ori-elduakaz, eta gero dolaretan estututa emongo dauan edaria biotzen pozgarria izango da. Ara ba, aurrez aur begira zagokoz etxe oni; ogetamar bat oinkada badaukaz alde bakotxak, eta kortara sartuko bazintzaz neguko egunen baten aurkituko zeunkez bertan ogei edo ogetamar buru, idi, zekor, bei, bigintxa, idizko, txal, abelgorri ta beste mueten artean, txabolan dagozan ardi ta auntsak aitatuten eztoguzala... Zeri begira zagoz? Etxaurrean dakutsun etxetxu orri? Etzenduan orai&ntilde;arte olako asko ezautuko. Urrituaz doaz: <hi rend='Italic'>garaiak </hi>deritxoe gure izkuntzan, beste alderdi batzuetan, <hi rend='Italic'>arnagak </hi>deitu daroatze eta aletegiak, eztakit zegaitik garaian dagozalako edo, ta arrizko oin-agak daukazalako edo... urrengoen baten i&ntilde;on iratsita idoroten badot agertuko deutsut. Gura dozu iakin zetarako dan? Eregiten zirean azi ta garauak, gaztai&ntilde;a ta intxaurrak, sagarrak eta enparauak gordeteko. Lau metarri edo arroi&ntilde; biri-billoen ganean daukoz beste lau errotarri dirudienok, sagurik ez katamielarik ez azkonarrik igon ez daiten garautegira, eta gero lau aga edo abe laurkan ganean daukan olezko etxeari eutsiten. Au barriz iru aletegi edo gelatan banatuten da, eta erdiko andienen atal-bidun atea burdi&ntilde;ezko morraillu bataz itxiten dala, beste txikerrago biak alboetan dauke sarrerea. Olango aletegiak lareun urterik onantz ez ei dira eregiten, galdu dalako Bizkaian antxi&ntilde;akoa zan ekandu au. Etxaguntza onen izena dala ta eztala zerbait esango neuskizu, baia orretan ezkaitezan geratu oindi&ntilde;okarren naikoa biderik egin bear dogu-ta. Aurrenengo, itaune bat egin bear deutsut. Ibar eder au ta baserri ain zoragarria bein ikusten dauanak eta bertoko ipar-axe biguna arnasan artu izan dauanak baderitxazu nai izan daikela besterik eta aztu leitela baratz zorionekoa dirudien lur atsegingarriokaz? Ai! Eldu ezpada arako Euskalerriko mendietan aldatzak bai&ntilde;o besterik ez dakusenen seme gixaxo errukarrien zorakerira, ez beintzat. Zorionekoak A...-goieneko iturrian iaioten dan latsak legez euskalerrian iaio, asi ta ilteko zoriontasuna euki daroenak! Zoritxardunak erbeste biotz gogordunean atsegi&ntilde;a aurkituko euelakoan, iaioterriko baso ta mendi solo ta baratz, intxaur eta keriza, lats eta ibai, artotza ta garitza, eta batez bere itxas-basterrik onena itxita erdelerri ta Ameriketako lur arrotzetara doazanak! Zeinbatek atsegin da poz eta ondasunen ordez idoroten dauezan atsekabea, biotzeko samintasuna, eta negargarritasuna, sotinka dagozala gero, ostera lenengoz argia ikasi euen lur dontsuetara itzuli-gureaz.</p>
        </body>
      </text>
      <text>
        <front>
          <head rend='Bold'>--><p>II.</p><--</head>
        </front>
        <body>
<p><hi rend='Bold'>ETXAGUNTZAKO LAGUNEN BARRIA</hi></p>
<p>Emen izenta dautsudazan ezaupideakaz etxatzula aztuko deritxat A... basterra zein eta zelangoa dan; gaurko egunean barriz edonon bizi arren beingo baten suzko burdioen indarrez bertoratuko zara gura dozun era guztian, burdin-bidea bertorai&ntilde;o daukazun ezkero. Baia antxi&ntilde;ako iazoerak iragarteko ezta naikoa keia darioela ari&ntilde;eketan ibiltea: agaitik, gogoaz bai&ntilde;o izan ez arren bere, etxe barrura sartu gaitezan eta izan leite egotea bertan nor edo nor gure gurariak bete leizana. Iakin eizu ba nortzuk bizi direan bizitetxe zorioneko onetan. Guztien buru dan agure ain itzal andikoa eta etxeko danak beren esana egin daroen aitaita gurgarria Txomin A...-koaren izenaz ezagutua da inguru-mari askotan, eta eun da geiago urte sorbaldan eroan arren, oi&ntilde;di&ntilde;ok arren burua argia dauko eta igarten iako bizkaitar entzute andikoa izan dala. Onen seme Ioane, Aitaren laguna egikera andietan izan zana, aspaldian Berriztar Elizondoko etxaguntzako alaba Maintonigaz ezkonduta bizi da eta biok senar-emazte zorioneko batzuk legez urte asko igaro dabez, Iainkoaren onestasunak eurakanatuten dabezala. Gazterik il iakezan angerutxuak Iaunaren aurrean eurakaiti eskatuten dagoz zeru zabaletan guraso ta senideari iarleku eder bana gertu ta apainduten: eta etxean geldituten iakez oindi&ntilde;okarren ibar onetako mutilik galantena ta indartsuena izango dana dirudienez, eta neskatxarik ederrena ta onena. Inguruetako neskatxa guztien begiak eta biotzak beraganatuten ebazan A...-ko Ioane ta Maintonen semeak; eta etzan iaiegunetan Txomin agure agurgarrien lobea baizen neskatilla eder, biotz-bera, otzan eta batez bere elizkizunetarako ta guraso ta zarragoakanako itzal eta lotsa ona eukanik. Matxin, ara emen beren izena, Matxin ain indartsua ta morrosko bulardetsua izan arren, guraso ta zarragoen, ume ta abadeen da alan bearrik itzaltasuna ta lotsa ona zor iaken guztien aurrean bildots otzan bat zan; baia edozein gorabera igaroteko burdi&ntilde;azko biotza eukala zirudian. Beraz Jaungoikoak berarizko eran gauza goratuetarako egi&ntilde;a zala zi&ntilde;oenak igarri eutsen, iazoerak euren eretxia sendatuten etorri zirean ezkero. Billela barriz, au zan alabearen izena, Billela lurrean gitxilakoa zan, gurasoen atsegi&ntilde;a ta Iaungoikoak berentzat aututa daukazan arima zorionekoak onoidade ta onbidearen usain gozoa erbeste negargarri onetan zabalduten dabenetariko bat. Esakuneak egitiak direala esan daroagu; baia oraingoan guzurpetuta geratu da arako zarrai askotan entzun izango zeutsena: &laquo;Aritx bakarra ta alaba bakarra, ugazaba ta amaren negarra&raquo;. Alan iazo oi da askotan, azaiera ona larregi gureaz emoten etxakolako bakarra danean, baia eztauko esakera onek A...-ko alaba azaiera obeenekoagaz zer-ikusirik. Ezaututen doguzan ezkero etxekoak, atea io ta olez egi&ntilde;ik sartu gaitezan barrura euren autua entzuteko.</p>
        </body>
      </text>
      <text>
        <front>
          <head rend='Bold'>--><p>III.</p><--</head>
        </front>
        <body>
<p><hi rend='Bold'>AITAITAREN AUTUA</hi></p>
<p>Urte onetako Gabon-iaietan Txomin zarrak etxeko danak batuta egozala, esan eutsan Ioane beren semeari aspalditxu esangurea eukana agiri iakola eta semeak bere aztuta etzerabillela.</p>
<p>&mdash;Ioane, bakik orain gizaldi-erdi laster dala zer eski&ntilde;i euntsan Iaunari?</p>
<p>&mdash;Bai, Aita, Iaungoikoari ta zeuri oparikoa gogoan ondo iosita daukat, eta ikusi dozu ondo bete dodanez.</p>
<p>&mdash;Bai, Iaunari eskerrak eugazkoa ondo bete dok, enaioan besterik itxauten igandik; agaitik beti ezautu aut seme zintzotzat. Baia, ez ete dok-ba onezkero eldu ene loba laztan eta ire seme Matxin galantagazkoa beteteko aldia bere?</p>
<p>&mdash;Aurten daukaz neuk orduan neukazan urteak, eta eroana etorrenean geiago luzetu ta atzeratu barik egiteko asmoa neukan.</p>
<p>&mdash;Bai, Ioane, ainbat lasterren obeto; atsegin au eroan gura naiaukek bizitza onetarik bestera, eta orren belaunik belaun iraungo al iok gure ondorengoetan eskeintzari onek, bear-izanak iirauan artean. Ondo dakik zeinbat ondasun ekarri iauskuazan eski&ntilde;i au beteteak Iaungoikoagandik. Bai, alantxe aginduta iaukok arako ik dakian beren otsein done andiak. Barriz orduan egi&ntilde;iko eski&ntilde;i au bete etxeuen asko ikusi ioadaz gatxpean, eta euren etxe-baster eta artu-emonak beti ibilli iakoezak itzulastuta.</p>
<p>Egun gitxi barru dogu Doniane Barrion emoillearen eguna, Berrizko elizaren zaindaria; ta ango senideai ikustaldi bat egi&ntilde;az batera aituko dogu egikizun oni buru ona emotean bere.</p>
<p>Mainton, dei egin eutsan aitaginarrebak beren erranari, Mainton, Matxin emen balego ba...</p>
<p>Matxin, gaztea zan da, luze-eretxirik ango egonaldiari, ioan zan zugazti-aldeko landara, ta antxe beren lagun kutun batzukaz burdi&ntilde;-agatxu bat ieurtika ebillen indarrak neurtu gurarik.</p>
<p>Matxiiin, Maaatxin, gedarrez abia zan Ama.</p>
<p>&mdash;Banoa, erantzuten eutsan semeak; baia eragoion beren zeregi&ntilde;ari aziriko auzia ebatsi arte ioateko asmo baga. Amari amaitu iakon eroapena ainbeste itxaute ta deadar alperreko egi&ntilde;az.</p>
<p>&mdash;Gazteak umeak eneak! Nori eragingo ez deutse umeok buruko mi&ntilde;a? Ba! ondi&ntilde;okarren uren ganeko bitzean zagoze!</p>
<p>Amak ai&ntilde; zoli mi&ntilde;a erabillen bitartean, Billela, neuk ekarrikot esanda, beingo baten nebea beren adiskide lagunakaz iostaketan egoan landara ioan zan, agertu eutsan itz bitan Amaren asarrea ta aitaiten guraria. Naiko izango zan arrebearen deia, baia a&ntilde; bearra zala iakitean etxeratutea, bertan bera auzia itxi ta gero-arte esanaz lau oi&ntilde;kadan gurasoai otzan-otzan da arnasa-estuka aurkeztu iaken.</p>
<p>Non egon az? zetan eragoian? Nogaz batu az?</p>
<p>Noz ikasiko dok gurasoen deira, beingoan etorten? Itaune onek era-batera egin eutsazan amak, baia aitaitan esan bataz eta lobeen erantzuera bakarraz ibitu ta apaldu zan asarre guztia.</p>
<p>Masustegiko Batxi ta Mitxel da irurok zugazti barreneko zelaian gi&ntilde;arduan burdi&ntilde;aga-urtika, gero elizperatuteko ustez.</p>
<p>Batxi ta Mitxelen izena aitutean Maittonen arpegia argitu zan, Masustegiko ta A...-tarrak alkar asko maite izan eroielako, batez bere ango oi&ntilde;ordekoari sui&ntilde;a deituteko ustea buruan sortu iakonetik.</p>
<p>Ea! iarri aurki onetan eta entzun, esan eutsan semeari Ioanek. Biar goizean Berrizera ioan bear ioguk, Gabon-zar ango senideakaz iragoteko. Zelan iagozak beorra ta zaldia?</p>
<p>&mdash;Ondo ezita daukat zaldia; goizean bere ari&ntilde;eketa baten ioan-etorria egin dot Atelara&ntilde;o. Au izango da zaldia! Onen bizkorra ta ari&ntilde;a! Beorra barriz i&ntilde;ozko obetoen dago edonorako.</p>
<p>&mdash;Bai iakiat euk bere ibillgurea daukoala; onerako izango al dok.</p>
<p>Txomin zarrak beren ondora urreratu eragin eutsan eta eskumia sorbaldan ezarrita esan eutsan lobeari alantxe: &laquo;Matxin laztana: amaika bider entzun izan deustak neure gaztetasunean egi&ntilde;iko eskei&ntilde;ia, belaunik belaun etxaguntza onetakoak egingo iauena asaben odol garbia euren sanetan iabillen artean, gauzen gora-berak besteren bat eskatuten ezpaiauek. Etorri iak iri bere gurasoen oi&ntilde;atzai iarraituteko epea; geuk legez bakea ta zoriona ta izen-ona iadietsi gura badok ez eik geuk izentariko bideetatik alde egin eta ekarriko dok Iaungoikoaren onetsia; eure buru ta egikeretara. Osterantzean Iaunaren asarrezko urioletan ondatuko iak biotza, eta mingoztuko iazak bizitzako egun guztiak: zerutik i&ntilde;ontz gozoen ordez, tximistak eta arriak ieurtingo iozak ire basterretara eta eugan beteko dok berak esanik iaukoana zuzentasunaren iarraillak goratu ta deungak negargarritasunean itsiko ioazala. Gatxok eugandik eta ondorengo danetarik igez beioazak urrin, eta ixuri deitoala osasuna, ondasuna ta ontasuna&raquo;.</p>
<p>Taupadaka eukan Matxinek biotza eta aitaita nekatuten zala ekuselako, txar-aldiren batek artu ez eian bildurrez, tiratu eutsan besotik zerbait esan gura baleutsa legetxe. Aitaita, zirautsan, etzaite nekatu, aituten dot zer esan gura deustazun. Barriz badakizu aginduten deustazuen guztia egiteko gertu nagoala. Eta bein agindua ez beteteko ementxe izan bear A...-tarren semea.</p>
<p>&mdash;Ondo iagok: Aitak iragarriko dena beste guztia, ezer ulertu barik baeunka. Baiakiat ire zanetan irakiten daukoan odolak deadar egiten deuala; baia areriorik asko iagozak Euskalerri ostean, nortzukaz aspertu odolaren bultzakadak, berton bear-izanik etxagoan artean.</p>
<p>Au esanaz, mosu laztan bat emon eutsan, beren gogaketa danak iratsi gura izan baleutsazan legez eta edari apur bat emonda: &mdash;&laquo;Ea bada orain elizaratu, elizkizunak amaitu eta biarko gauzak maniateko&raquo;, esan eutsan.</p>
<p>Egun batzuetarako aldenduko iakela Matxinek Batxiri ta Mitxeli esan eutsenean, illundu iakezan onei biotzak adiskide ta lagunaren ioan bearraz, laster iruliko zala iakitean, pizkat arindu baiakoen bere euren samintasuna.</p>
<p>Lo gitxi egin euan arrats atan, amesetan igaro euan gaurik geiena: aitaiten autua entzuten egoala uste euan.</p>
        </body>
      </text>
      <text>
        <front>
          <head rend='Bold'>--><p>IV.</p><--</head>
        </front>
        <body>
<p><hi rend='Bold'>AITA-SEMEAK BIDEAN IKUSI TA ESANIKOA</hi></p>
<p>Biaramon goizean goiz iagi-ta Matxin zaldi beorrakana ioiala:</p>
<p>&mdash;Egun on, esan eutsan otsei&ntilde;ak: bada goizaldean etorri zan gurasoen etxetik Gabonetan Urtebarri egunerarteko baimenaz aldendu bazan bere, aurreko egunean zabaldu zalako Elizondoan goiz atan urteten ebala, eta agaitik otsein zintzoa artega egoan ugazaba ta zaldunari maniatu ta gertu arte ioapide atarako bear euen dana.</p>
<p>&mdash;Zelango egualdia dogu?</p>
<p>&mdash;Lein apur bat egin dau, Iauna, baia egualdi ona dator eta bideak bere giro ederrean billatuko dozuez.</p>
<p>Ostaz urten euan Bizkargi txuntxurretik eguzkiak eta bitarteko mendi-gaillurrak iragorik zirargi bigunak zabalduten asi ziran A...-ko bazterretan zear, ta Matxin gosalduta biderako lain gorde ta zaldi ganean aitari begira itxaroten egoan. Ama atartean ta aitaita leioan egozala, aita beor ganean otsei&ntilde;ak eskutik ekarrela beingoan agertu zan.</p>
<p>&laquo;Arduraz ibilli gero, Matxintxu; iausi ez aiten&raquo;, bost edo sei bider esan eutsan amak. Agur gozoak alkarganaturik, bizkor zaldi baltzizkearen ganean aurreratu zan semea aita oinkada bardi&ntilde;ean bear izpildunean ioala. A...-tarren begi guztiak ikusi ta begiztau al euezan artean euretan ezarrita egozan, ariketa elizaldeko mendi barrenean ostendu zirean arte. Euren atzetik eliz-buruzapiaz ioiana Billela Maitonen alaba iainkotia zan. Aita-semeak eroien arazoagaitik Iaunari ta Andra Mariari biotzez arren egitarren elizara mezea entzutera eta egotaldi bat egitera ekandu eban ez ioiana. Alaba ain Iainkotiarraren ardurapean A...-tarrak itxiten doguzala, baia barriro ereak aginduten deuskunean biurtutekoan, goazan Ioane ta Matxin aita-semeen atzean, euren gogamen eta izketak ezagutu al badoguz, arean beintzat ikasiko dogulakoan nago-ta.</p>
<p>Azikeran zaldi ta zalduna bein lauoi&ntilde;ean, gero tiki-taka lantzean bein aurreratu, geroago urreratu aitagana, irago euan bide zati bat, eta orduan alkartu ziran aita-semeak, eta guk ordutixek euren atzean isil-ostuka darraikoegu. Alango baten baserri batetik atxi&ntilde;a igarotean dakusguz astiro-astiro doazala begiak odeietara irulirik bein arrantz, bein onantz, gero gorantz eta berantz darabillez. Zeri adi ete dagoz? Matxi&ntilde;ek oraintxe etxeko eskopetea eukitearren edozer emongo leuke. Au gogartean erabillen artean, begira egozan miru-tzarra zaztada baten ieurtin zan baratz ertzean txita artera, edo obeto esatearren burruka ebilzan erdi ollazko bigana, ta bata zauriz beterik dana iratzirik itxi ta bestea erpe artean eroala bazkalduten Oiz aldeko atxarte batera egaz egin euan. Aspaldian ameak deadar egiten eutsen miruen geriza edo usai&ntilde;a igarri euanean, olloak euki daroan ardura zoliaz; baia ollazkotxuak batak aoan eukan arra kendu eutsalako eta besteak berentzat ameak emona zalako ta au ta orl ta besteagaitik asarre gorrian ama larrituaren esanai iaramonik egin barik alkar manatu ta odolduten eragoioen bein bitartean, areriorik andienak auzia ebazten lagundu eutsen ikusi dogun negargarrizko eran. Udako egun eder baten sarri askotan ikusten da beingoan zeru urdi&ntilde;a goibeldutea, lai&ntilde;o baltzak egunargia illundutea, eta ara-ona asi ta azkenean, odeiak burruka gogorrian gogor eki&ntilde;ik, asten dira tximista eta arri-urtika eta baserritar ardura gitxidunak alperkeriaz batu barik soloan daukezan eteki&ntilde;ak beingo baten galdutea. Ezta erraz azalduten Matxinek miruari artu eutsan gorrotoa: beraz erabagi euan al euazan guztiak iltea atzera biurtu leitenean; eta erabatera ezautu eban zein gatx gogorrak io euazan oillazkotsu biak burruka alkar odolduten ibilli zirealako amearen dei ta esanak aukeztu-ta.</p>
<p>&mdash;Urrean agiri zan errira laster elduteko egozala ikusi ebezan mutil aldra batzuk, baia urri&ntilde;etik zeri ekioen ondo ezi&ntilde; igarri ebelako iostaketan edo ebilzala uste euen. Gero aurkez aurke egozanean aitu eben zetan ebiltzazan. Gauza negargarria! Erri bateko semeak, auzo batzuk besteai arrika amorru bizian ebilzan umekeri bategaiti: Araso ain bidebakoetan i&ntilde;arduela ikustean, zelan agiraka mutillai egin barik bideari iarraitu? &laquo;Geratuko zare, ala guztiak gilzpean sartu zaiezala aginduko ioagu? Begien bat aterateko be!... Iratsi daiguzan euroen izenak, zor iaken alogera emoteko&raquo;.</p>
<p>&mdash;Bidaztien agirakea entzutean iges egin eben mutil danak ortik emendik ara ta ona, txoritalda batek gari arlo batetik arria iaurtitean iges egin daroanez. Arrikalarien igezari begira ioiazan bitartean eldu ziran Andrandegiko etxaguntzara ta ango Iaunak leiotik deadar egin eutsan:</p>
<p>&mdash;Kaixio, Ioane; egun on, adiskidea.</p>
<p>&mdash;Egun on, erantzun eutsan Matxi&ntilde;en aitak.</p>
<p>&mdash;Zeregi&ntilde;en batek garoaz orrantz e?</p>
<p>&mdash;Gabon zar Berrizko senideakaz iragotearren ba.</p>
<p>&mdash;Urte askotan izango al da.</p>
<p>&mdash;Eskerrik asko.</p>
<p>&mdash;Semea dozu zaldun argi ori?</p>
<p>&mdash;Bai ba, Iainkoak emona.</p>
<p>&mdash;Aitaiten antz andia artuten deutsat. Beren egikarai iarraitutekotan-ba, baukagu Bizkaian gizon on bat.</p>
<p>Biurtu zan atzera Matxin aitak ez iarraikola ekusalako ta izketa aldatutarren adiskideari itandu eutsan Ioanek: eztago i&ntilde;or erri onetan mutil koskor orrei lotsa apur bat eta zigorkada batzuk emoteko?</p>
<p>&mdash;Isilik zagoz, buruko mi&ntilde;a egiten deuste aspaldion, mutil zorrok. Eztakit nik zelan oraindi&ntilde;o bizirik dagozan, ala euren etxean sarta ta garrastarik ez ete dagoan. Gaur alkar buru-austen; urrengoan auzoko arrikoakaz biderdi urten da. Au alan badoa, ondi&ntilde;okarren ikusiko doguz barriro biztuten direala ainbeste negargarri ekarri euskuezan O&ntilde;az da Ganboatarren aserrakuntza gogorrak galtzaidu ertzakaz erriko semeen odola uriolaka ixuriten dala. Biar meza ostean erri-batzarra daukagu ta garratz itz egiteko asmoa daukat erriko buru direanak neurri egoki ta berarizkoak artu daiezan izurri au aldenduteko.</p>
<p>Bai erriko buru direanak eta gurasoak dauke olangoetan errurik geiena. Egin beiez bolatoki, pelota-leku ta enpaduak umeen eta mutilen atsegingarritzat, eta berez galerazoten dira beste zorakeriok. Agur ba, adiskidea, urrengo arte.</p>
<p>&mdash;Kopu bat ez al dozue gura?</p>
<p>&mdash;Eskerrik asko, aldean daroagu-ta.</p>
<p>&mdash;Agur Ioane.</p>
<p>&mdash;Agur.</p>
        </body>
      </text>
      <text>
        <front>
          <head rend='Bold'>--><p>V.</p><--</head>
        </front>
        <body>
<p><hi rend='Bold'>O&Ntilde;AZ ETA GANBOATARREN BURRUKALDIAK</hi></p>
<p>Laster asi zirean Aita semeak autuan. Ikusi ebezan ikusketak sendo euren irudimenak ikutu ebazalako, euretatik azatza artu euan Aitak.</p>
<p>&mdash;Uste ioat, Matxin, Iaungoikoaren begirakuneak ikusmenok ipi&ntilde;i ioazala geure begien aurrean.</p>
<p>&mdash;Zer aituerazo gura ete deusku ba, Aita?</p>
<p>&mdash;Garaioazan arazoa ontzat iaukoala iragartearren edo.</p>
<p>&mdash;Nok daki ori? Nik beintzat eztakit zelan izan leitenik.</p>
<p>&mdash;Entzuidak eta aituko dok. Ikusi dozak arako alkar odolduten ibilli doazan oillazkotxu biak, amearen garrasi ta alarauai iaramonik egin barik?</p>
<p>&mdash;Baita miruak zelan zaztada baten biak galdu deuzan bere, bata zaurituta ezetarako eztala itxita, bestea bazkaitako eroanik erpe triskatzailletan.</p>
<p>&mdash;Bada oraindi&ntilde;o obeto ezagututeko, erri ondoan erakutsi ieuskuk orren azalmena doan beste irudi negargarri bat.</p>
<p>&mdash;Zein, mutillen arrikea ala?</p>
<p>&mdash;Bai, orixe: erri bateko ta Ama baten umeak alkar buruausten ibiltea. Ori doala uste ioek Ama Bizkaiaren esanak eta Iaunaren aginduak irakatsi iaroena?</p>
<p>&mdash;Zure adiskideak bere O&ntilde;az eta Ganboatarren asarretasunak etorriko ete direan bildur izan da.</p>
<p>&mdash;Ai ene Matxin, izen oen aldekoak orai&ntilde;arte txakur eta katuak bai&ntilde;o ezi&ntilde; ikusi andiagoa ieuken. Orain Iaunaren eskerrez batzanduta iaukaguzak, eta arren Bizkaiaren onerako izango al dok.</p>
<p>&mdash;Neuk bere sarritan entzun dodaz alkarren areriotasun orretarik etorten zirean gatxak; eneunkez sinistuko begiakaz ikusi eta eskuakaz ikutu euezanak ezpali&ntilde;oez.</p>
<p>Areriotasun orrek sarratu bear ioguzak lurrean gizonen arrokeri ta zitalkeriak sortuerazo ieuazanetarik gorrotogarrienen erreskadan. Eurok ondatu ta galdu iauezak etxadiak, auzotegiak, erriak eta lurbirak.</p>
<p>&mdash;Aita, ba nik entzun dot Italiari Guelpotar eta Kibelitarren burruka gogorrak ekarri eutsezan zoritxarrak, eta Agramondar eta Beamondarren gorroto odoltsuak Naparroan, eta alan nai Erdal-erri nai edozelango tokialde askotan luzaro iraun dauezan gorrotoen itzulasmen eta gatxak bardinbakoak izan direala.</p>
<p>&mdash;Ziurtzat euki eik, Matxin, etxaukoala Euskalerriak eta arean bere Bizkaialdeak zeri negar gitxiago egin O&ntilde;az eta Ganboatarren areriotasun gordi&ntilde;akaitik. Begitandu eik erbestetar eta arrotz odolgiroak su ta gar orko mendietarik eta itxasoz sarturik etxe ta bazterrak lurreratu ta zapalduten iaragoiela ta odola edangureak amurrututa iagoazala. Oraindi&ntilde;okorren kaltetsuagoak izan dozak emengo goiberatasunen ondorengo mintsuak, bertako semeak beti itzulastu ta ondatu izan ioazalako, negar-sotin alatsuakaz deadarka ta zarataka iegoan Ama Bizkaiari begi ezkelakaz begiratuten ieutsela. Etzoan i&ntilde;or bizi bakean: Aita-semeak alkarren bildur zoazan, anaiak gorrotoz, arrotzak balitzozan legetxe, alkar ilten ieuen, odola edangureaz. Bazterrak eta etxeak iaube barik agiri zoazan edo otuten iakoanarenak zoazan. Erabatera esatearren, gatx eta izurririk txarrena doan erritarren barrutiko guda luzearen atze garratzak eta sami&ntilde;ak irunsten iegoazan.</p>
<p>&mdash;Ezin aitu dot Aitak beren semeak eta onek euren gurasoak gorrotatu leizanik. Benetan izurri gogorra zan ori ainbesterai&ntilde;o euskaldunen biotzak ustelduten euazan ezkero. Non egozan bada Bizkaiko Batzarreko gurasoak? Nora adi egozan euren zentzunak?</p>
<p>&mdash;A zoan ba zorigaldua Euskalerriko edozein tokitan Ganboatarren batek O&ntilde;aztarrari esetsi ta kalte egitea naikoa ta lar zoan erri guztiak dundurika iagiteko beste aldetarrai esesten eta kaltetuten. Eta lotsagarriagoa dok erdalerrietako goraberakaitik bere euskaldunak burruka asten zoazala iakitea. Peru Gaztelako erregea Beren anai Endrikegaz asarratuta gudaratuten dozak, eta Ganboatarrak oneri Belasko agintariagaz lagunduten ieutselako O&ntilde;aztarrak aren alde urteten ieuek. Gizon gri&ntilde;a ta lera zantarrak ondo ezi ta bezau barikoak iagoazanean, itsuak dozak, eta euren gurari zitalak aspertutearren edozein trokatzara burua bota eragingo laieukek.</p>
<p>&mdash;Baia, ezegoan i&ntilde;or gatx orri osagarririk iminteko? Zetarako zirean ba orduan Bizkaiko Iaunak, emengo besoak erdalerrira euren alde laneginerazoten eroateko, ala geure lauzirikoakaz arroarren Erregen iauregietan ibilteko?</p>
<p>Ioanek semea ixetuten zala ezaututean, poztuten bazan bere ain gogo ederrak ostatu gozoa aurkituten ebelako beren biotzean, egia zuzitzat imintearren erantzun eutsan:</p>
<p>&mdash;Bermeon gordetan dok Ona ieritxon Iaunen artean XVIII-na zoan Mari lenengoak 1329-an emoniko agindua Anaitasuna ieritxon batzarren buruak errudun idoroten ieuezan burrukalari guztiak ilteko.</p>
<p>&mdash;Eta, etzeuen arean iadietsi?</p>
<p>&mdash;Ai! osakai ari&ntilde;a zoan ori gatx ain gogorrarentzat, eta gogorraz ostean iraunkorra zoanarentzat. Oraindi&ntilde;o bide egokiagoak artu ioazan gure gatxai sustraiak ebagiteko Erike mi&ntilde;tsua ieritxoan Bizkaiko 26-garren Iaunak, eta guztiz sendoagoak eta eraldi askotan, batez bere 1439 eta 1449-an Ioane Bizkaiko izenez laugarren da 27-garren Iaunak. Baia bedar txarrak, susterrak lurpean itxi ezkero, laster urteten ieuen eran, gorrotoaren eta ikusiezi&ntilde;en susterrak gizonen gri&ntilde;a txarrak asipena ta indarrak emonaz landara barriak botaten ieuezan.</p>
<p>&mdash;Aita, orduan geure Iauntzat geunkezanak Gaztelako Erregeak zirean da, emengo kalteak urri&ntilde;etik begiratuko euezan; agaitik biztuko zirean gatx galgarriok.</p>
<p>&mdash;<hi rend='Italic'>Al-bagea </hi>ez-izentzat ieukoan Erike bigarren 28-garren Iaunak 1457-an Gipuzkoan lenengo eta gero Bizkaian okerkerien buru zoazanai zigorkada batzuk emonik, eta erbestetuaz gorabera ta itzulasmenen asia ereiten aurrengo zoazanak, danok uste izango laieukek geldituko zoazala atralaka ta burruka garratzak. Bai zera! Urte atantxe Iauna Eguerdi-aldeko zeregi&ntilde;ak aldendu ioanean, barriro emengo zaldun batzuk asi zoazan gauzak eragin eta nastaten, euren azartasuna eta gri&ntilde;a ezibakoai eutsiteko agintarien itzaltasuna ta agirakea gitxi zoalako.</p>
<p>&mdash;Nortzuk zirean-ba ai&ntilde; lotsabakoak eta eragi&ntilde;ak?</p>
<p>&mdash;Ez eunke orain si&ntilde;istuko, gaur iagoazan eran gauzak ikusita, lenago bestera iazoten zoanik. Ioane Muxikatarra zoan Bizkaian O&ntilde;aztarren buru, ta Abenda&ntilde;otar Peru Ganboatarrena. Asarratu zoazan bein Zaldibar ta Berrizkoak iekarren auzien bategaiti, Ioanek arei eta Peruk onei lagunduten iotsela Elorrio ondoan eukiriko gudan, eta alde bietarik asko illik geratu zoazan. Onek zoazan emengo gudarik geienen buru, eta euren izenak gorrotogarriak izango litzokezak, geroago Bizkaiaren alde egi&ntilde;iko egite gomutagarrietan zuritu ta garbitu ezpalaieuezan.</p>
<p>&mdash;Dakustanez eraldi luzean euskalerrietako gizonik altsuenak ta odolik onenetakoak, onetan obedunagorik izenta al baleite, burrukan da odol-izuriten ebilzan euren bulardetasun eta ondasunak asarre ta okerkerietan galduten, erriak eta etxeak ondatuten, euren biziak beti eriotz-urrean eukezala. Aitaitak ondo iosita dauko-ba aldekortasun onen gorrotoa. Zeinbat bidar gogaituteko ai&ntilde;an aitatu deust Bizkaitarren odola Bizkaiari ta Iaungoikoari zor iakola, eta eurakaitik bakarrik emon bear dala, eta ez gizonen arrokeri ta amurruen uste-zoro ta amesak bete eragitarren. Ezin esan daiket zeinbat poztuten nazan Aitaitak errime ziurtuten eustana iakiteaz:</p>
<p>&laquo;Eztot izuri i&ntilde;oren odolik Bizkaia gordeteko izan ezik, eta bera zaindutearren ene zanetako odola arerioenaz nastau izan dot&raquo;.</p>
<p>Baia arriturik nauko geure Aitaitak, dakigunez ain entzute andikoa izanik beren egikerakaiti, zelan iges egin al euan izurri ta gatx kaltegarrien kiratsetik, arnasan bere ez artuteko.</p>
<p>&mdash;Ori gero azalduko deuat, gaiaroazan arazoen sustraia dok-eta.</p>
<p><hi rend='Bold'>Ara emen irazpen-neurtu baten</hi></p>
<p><hi rend='Bold'>Ganboatar eta O&ntilde;aztarrakaiti</hi></p>
<p><hi rend='Bold'>zer esaten dan:</hi></p>
<p>Begira zelan trisketan dauan</p>
<p>Oi&ntilde;aztarriak zugatza,</p>
<p>Ondo ezea ta adar mardoak</p>
<p>Biurtuten dauz kedarra:</p>
<p>O&ntilde;aztarren da Ganboatarren</p>
<p>Alkarregazko burruka</p>
<p>Alan izan zan Euskaldunentzat</p>
<p>Onera danen galmena.</p>
<p>Izurri gogor goseakillak</p>
<p>Urian sartzen danean</p>
<p>Gosea asetu bai&ntilde;o lenago</p>
<p>Etxe ta iauregietan</p>
<p>Agure zarrak gazteak legez</p>
<p>Irausten dauzan erean</p>
<p>Ikusi-ezin ta gorroto onek</p>
<p>Bizkaia ondatu euan.</p>
<p>Aize gogorrak orroa itzalez</p>
<p>Mendi barrenak beterik</p>
<p>Ateraten dauz tantai mardo ta</p>
<p>Zugatz lodiak sustraitik:</p>
<p>Alantxe aize amurrudunok</p>
<p>Etxaguntzak be brintzaurik</p>
<p>Io ta lurrera bota euazan,</p>
<p>Bageunkazanak zutunik.</p>
<p>Edo itxasoan astinduten dauz,</p>
<p>Uin leiarrezko mendiak</p>
<p>Dirudienak, irargirai&ntilde;o</p>
<p>Ta galduten dauz untziak</p>
<p>Beren azpian zapaldutean;</p>
<p>Asarrezko uin bitzdunak</p>
<p>Alan iaustean geure Bizkaira</p>
<p>Ondatu euzan buruak.</p>
        </body>
      </text>
      <text>
        <front>
          <head rend='Bold'>--><p>VI.</p><--</head>
        </front>
        <body>
<p><hi rend='Bold'>AITA-SEMEEN BERRIZ-BIDEKO AUTUA</hi></p>
<p>Orain uri eder onetan sartuten gozan ezkero, gaioazan arako agiri doan ostatura. Tronperri bere baderitxok lengo gizaldiaren erditik, baia ez eiok bertokori itandu nondik iatorkoan izen ori. Batez bere andrazkoak amorruz itxetuten dozak eta lotsabakerien bat erantzuten iauek. Osterantzean arpegi argi ta biotz onekoak eta lagun zintzoak dozak uritarrok, eta Bizkaiko aran edo ibar galantenetariko bat iaukek.</p>
<p>Au esanaz iatzi zirean Aita-semeak zaldi ta beorraren ganetik eta leio burdi&ntilde;ean estu euezan ugelaz eta oies egi&ntilde;ik barruan sartu zirean.</p>
<p>&mdash;Kaixio Ioane, esan eutsan txakolintegiko iaubeak, egun on.</p>
<p>&mdash;Kaixio Oribe, ondo zagoze?</p>
<p>&mdash;Gu langoak iaiegunetan ondoen, bezeroak ikusigureaz beti gagoz-da. Peru, Perutxu, deadar egin eutsan beren semetxuari; sartu eizak atarteko zaldiak kortan eta iaten emon.</p>
<p>Peru txakolintegiko semeak kortara eroazala, Matxinek lagundu eutsan zelan geratuten zirean ikusteko. Emon eutsan zaldunak eskupeko saritxu bat, eta orixegaitik guztiz ondo ianaritu euazan A...-ko zaldiak. Oribe gazteak artu eutsan Matxi&ntilde;i zaletasun andia eta bear bada geroago euki izan geinke beren barri iakiteko erea. Guk iarraikoegun Urango atzean itxita Kurutzeagaitik atxina doazan Ioane ta semeari, euren autua entzun daigun arean bere galdu barik, len asita itxi euana amaituko euala semeari agindu eutsan ezkero.</p>
<p>&mdash;Aita, gomutau eutsan Matxinek, enekiala ni&ntilde;otzun zelan batuten etzan gure Aitaita, ain entzute andikoa izanik O&ntilde;az eta Ganboatarren goraberetan.</p>
<p>&mdash;Orretara naioak. Ioane laugarren Bizkaiko 27 garren Iaun eta Gaztelako erregeak, zorigatx onek azkendu gureaz artu ioan asmobide eder bat, eta lurreko era-bideak onerarik etxakarrelako zerukoetara begiak itzuli ioazan, eta atarako Elizako Nagusiari eskatu iotxiazan laguntasunak. Aldi atan iegoan Espai&ntilde;atar gizon bat, gizona bazoan eta ez zerutik iatzirikoen bat, Balentziko uriak beren semetzat ieukoana. Txomin donearen soi&ntilde;ekoa iauzten ieuan eta erririk erri ta uririk uri lagun batzuk beragaz ieroazala Espai&ntilde;a, Ingalaterra, Eskozia, Piamonte, Lombardia ta beste erdal-erri asko irago ioazan inguru-mari danetan ikuskari arrigarriakaz arimen onera galantak egiten ioazala. Espai&ntilde;an bakarrik Iesusen siniste donera ekarri ioazan orduan lur orretan bizi zoazan 25.000 iudegu ta 18.000 mauru bai&ntilde;o geiago. Iaungoikoak gogargituten ei ieutsan gizonik gogorren biotzak bigunduteko berarizkoena zoana.</p>
<p>&mdash;Neuk bere badakit ori nor zan. Aitaitak bein bai&ntilde;o geiagotan iragarri deustaz orren egikera ikusgarriak. Ez egoala esaten eustan berak errietatik, iges eragiten ez euan oben eta txarkeririk. Gizonak eta erriak alkarganako gorroto ta ikusiezi&ntilde;ik gordi&ntilde;enak itxita bigundu ta adiskidetuten ei euazan beren itzaldi ta egikera iainkozkoakaz. Beren irakaste goratuen argiaz eta beren bizibide arrigarriaren berotasun gartsuaz lurreko gizon guztiai argi egiten eta euren biotzak Iaunaren maitetasunean ixetuten etorren eguzki barria zala zi&ntilde;oan. Diabruak bere aren bildur zireala-ta, David Igarleak gaztetan artz eta legoiai eskuakaz ardi ta bildotzak agi&ntilde; artetik matraille-azurrak apurtuaz kenduten eutsezan legez, onek bere sulexetar txarrenai erpe gogorretarik eta eztarri zabaletik ateraten eutsezala Iesusen artaldeko ardi gaxo erdi-iruntsirik eukazanak. Ara geiago esan eustan, Iesusek, argitasunez beterik agertu iakon baten, agindu eutsala zabaldu eiala beren Barriona bazter danetan, eta bekokian ukutuaz iakituria ta gizonak bide zuzenera ekarteko eskubide altsua iratsi eutsala.</p>
<p>&mdash;Eta, zer uste dok, ordu bateko bidea balaiegok bitartean entzungo eunke iztunen aotsa itzerditxu galda barik Iaungoikoak atarako lagundu ezik?</p>
<p>&mdash;Esta erraz, ori ikuskari arrigarria litzate.</p>
<p>&mdash;Ba oni urrin iegoazanak urrekoak legetxe entzuten iotxeen enparantzan eta zelaietan, ezi&ntilde; esan ala lagunteri batuten zoazanean entzuteko gose ta egarriaz.</p>
<p>&mdash;Aita, bada ni geiago arrituten nau beragaz Euskalerrian iazoten zanak. Aitaitak zi&ntilde;oan Balentziako izkuntzan itzegiten ebala, ta baserritar euskera utsa bai&ntilde;o ezekienak bere ondo ezertxu bere galdu barik dan-dana aituten eutsela eta nongoa zan ezekienak euskaldunik onentzat artuten euela.</p>
<p>&mdash;Badakik beren izena?</p>
<p>&mdash;Perrer donea, deituten eutsan Aitaitak.</p>
<p>&mdash;Bai, Bizenti Perrer-tar donea, aiko or Ioane laugarrenak Euskalerriko areriotasunak kenduteko bialdu ieuana eta gure etxera bakea ta zoriona ekarri ieuana. Mondragoiko Elizan itzegin ieuaneko zabaldu zoan Bizkai aldean urrengo egunen baten Berrizko Eliz-atean bizkaitarren alkarganako areriotasunak erbesteratuteko itzegingo ieuala. Entzuteaz bakarrik eta Iaunaren errukiak bultz egi&ntilde;ik batu zoazan antxe alde bietako agintari andienak eta aldekor geienak. Eldu zoan egun zoriontsua ta Bizenti donea kurutze bat eskuetan ieroala agertu zoan. Guztiak ezarri ieuezan beragan begiak, eta kurutze aren oi&ntilde;etan belaunikoturik arren egiten iegoala, begitandu iakoen zerutik angeruak iatzi ta Perrer donearen buru inguruan gazte eder biren antzaz iegoazala, eskuetan suzko aiotzak ierabillezala. Igon ioan Berriz etxe-buruak aldamenean ieukan iargoi-irudiko batera, eta andixek onduten ezoazanai egin iotxiazan agiraka eta zemai itzal eta bildurgarriakaz Iaungoikoaren aldez, eta bein Iaungoikoagana biurturik asarreak alde batera botarik adiskidetuten zoazanai eskini ieutxezan onera ta zeruko sari ugariakaz, bigundu zoazan biotzik gogorrenak, belan alkar lastanduten zoazala len odola edangurarik ibilten zoazanak edozein atxakiagaitik. Azkenean eskuetan artu ioan kurtzea eta guztiai belaunbikoturik iegozala eskatu ieutxan Bizenti doneak eski&ntilde;i eioela Iaungoiko ta gizon egiazko Iesus kurtzean iosiari, egundo i&ntilde;oren odolik ez isuriteko Euskalerriaren eta Iaungoikoaren Eliza ta agindu doneak iagotearren izan ezik. Guztiak erabatera baietza emonaz eski&ntilde;i euen. Gero egin ioan egun atan sorturiko bake ta adiskidetasuna gordetako bearra edo beintzat berarizkoa zoala i&ntilde;oan beste eskari bat esanaz: &laquo;Zeuek agindu au beteaz ostean, zeuen belaunekoai bere bardin al dozuen eran eragiten badeutsazue, biziko zare zeruko eskarrez beterik zeuen lur-bazterrak onestuko dauz beren begirakune ugaritzailleaz eta ezta i&ntilde;oz aldenduko euren etxeetarik zoriona&raquo;.</p>
<p>Ire Aitaitak, gaztetxua zoala, Iaunari emon ieutsan beren itza, zintzo beteteko erabagi sendoaz. Eta Bizenti doneak eskini au zintzo zaindutakoan beren ondorengoen batek iaioterri ta odola goratuko ieuala igarri ieutsalako, neugaz orixe berbera egin ioan aldia etorri zoanean eta igaz neuk bere beste arenbeste egiteko ardura andiaz beti egon izan dok. Eta aiko emen, Matxin, Berrizera gaiakarzan arazorik aurrenengoa.</p>
<p>&mdash;Baita pozik egingo dot nik ori neure aurrekoai iarraitutearren, eta ene odola bear bada Bizkaiaren goratasunerako edo Iaungoikoaren izenaren goraldirako, oraindixe opaten deutsat neure Egilleari.</p>
        </body>
      </text>
      <text>
        <front>
          <head rend='Bold'>--><p>VII.</p><--</head>
        </front>
        <body>
<p><hi rend='Bold'>BERRIZKO EGI&Ntilde;ENA</hi></p>
<p>Biaramon goizean Ioane Barri ori emoille donearen egunean lagunteri andia batzandu zan Berrizera bertako Elizearen Zaindariaren iaia zalako. Etzan begirik geldituko erri aretakoa etzirudian gazte galantagan ezarri barik. Luzaro ikusi euen kurutze baten oi&ntilde;etan belaunikoturik; gero euren etxeetan bakotxak burura etorkona esan euan zaldun orren egintzaz. Batzuk prailegaien bat zala, beste batzuk seniden baten biziagaitik arren egiten egon zala, eta eztakit zeinbat burutasun agertu etzeuen Berriztarrak bazkaldutean, barrua zerbait berotu ondoan batez bere. Guk bakigu zetan i&ntilde;arduan eta eztaukagu burutasunen bear-izanik eta Gabonzar eta Urte-barri iragotakoan iarraituko deutsegu Aita-semeai euren etxaguntzara: bada albista txar bat eldu iake otsein baten bidez, Aitaita ai&ntilde; aguretuak lur erbeste neketsuan itxita betiko bizitzarako bidea artu gura ei euala.</p>
<p>Beste zeregi&ntilde;ik emen Berrizen eztaukagun ezkero ta A...-tarrak barri mingarri onek ixilduta daukazalako, iakin gurako dozu Berrizen aitaturiko iazoera onen ezaupiderik ete dagon. Egikerarik ederrenak esan utsai itxiezketi&ntilde;o sarritan aorik ao doazan bitartean aldatu ta iruntsietaratuten dira; baia Berriztarrak antxina artu euezan erabide zuzenak eta iratsi eragin eben iazoera au irudi edo antz eder baten, eta irudi beronek Bizkaitarren eta batez bere Berriztarren, gomutatik alde egin ez eian, imini euen Eliz barruan tokirik gurgarrienean. I&ntilde;oz Eliz-ate onetara ioateko erea bazeunke, barrura sartuten zareanean artu eikezu eskumatara, eta alde orretako altaran aurkituko dozu irudi gomutagarri ori. Begitu eikezu ta ikusiko dozu irudi orretan Iesus kurutzean iosiaren antza oi&ntilde;etan belaunikoturik Txomin donearen soi&ntilde;ekodun bat. Itzuli eikezuz berton ingurumarian eta begiztauko dozu argi badago oraintsuarte Eliz ondoan zutunduten zan Iauregia eta bertatik erausten edo itz egiten dagoala lagunteri andi bateri kurutzepean dakutsuna, O&ntilde;az eta Ganboatarrak direala igarten iakoela buruan dauken apaingarri ta estalkiaren eroakeran. Lotsagarria ta mingarria izango leiteke gomutagarria ain askoesalea ardurarik ezagaitik galdutea.</p>
<p>Antz irudiari begira-begira egon garean bitartean Aitasemeak autuan iarduteko gogo barik bideari emon eutsen eta etxaguntzara eldu zirean artegaturik, Aitaitaren gatx-aldiak txarragora ioko ete eban bildurrarren.</p>
        </body>
      </text>
      <text>
        <front>
          <head rend='Bold'>--><p>VIII.</p><--</head>
        </front>
        <body>
<p><hi rend='Bold'>AITAITAREN ERIOTZA TA ENPADUAK</hi></p>
<p>A....ko agure gurgarriak eun da ainbeste urte eukazan, eta zartzaroa bere izan badoa gaixotasuna, eztago esan bearrik Txomi&ntilde;i zelango gatxak emon eutsan. Euskalerrietako arte eta aritxak zindo ta mardo urte luzeetan irauten daue, baia eurai bere guenean barruko mi&ntilde;a elduten iake ta ustelduten asten dira, lenago zindo-gogorrak izanak ezetarako gauza ez dautsela. Txomin bere zugatz orren antzera gordin eta osasun onean urte gozo askotan iraun eban, baia eldu iakon <hi rend='Italic'>gureak egin dau </hi>esateko unea. Alantxe udan sagar oriak adakietan dingilizka egotez gogaitu ta nekaturik iausten dira lurrera umau-usai&ntilde; gozoa darioela. Osagilleak geldi-geldi amaituaz ioiala, ta egun gitxirako bizia emoten eutsan. Matxin Aitagaz gaixoari ondoratu iakonean, iaki&ntilde;ik bete euazala beren gurariak, esan euan begiak goraturik:</p>
<p>&mdash;Iauna, ordua da onezkero zure iauregi aberatsetara ioan nadin beti zure arpegi ederra ikusi ta zure ontasun basterbagea maitetuten iarduteko. Deitu eidazu zeugana erbeste negargarri onetarik geure erri zoriondunera.</p>
<p>Itz onek zi&ntilde;oazan al euan biotzeko indarrik andienaz eta aurrera iarraituteko arnasa barik geratu zan. Etxekoak negarrakaz nastarik batu ebezan egun aretan emon eutsezan esanak. Ara emen euren ezaugarria: &laquo;Bizitza onari eriotza onak darraikola ta eriotza onari betiko zorionak. Agaitik aurrenengo lana lurrean Iaunaren aginduak gordetea zala&raquo;.&mdash; Agindu eutsen gero ez eiela negarrik egin beragaitik, lo apur baten ostean aragi arexekaz ostera batu bear zala eta bien bitartean arimea Egillearen esku aitatietan atsegindutera ioala. Negar malkoen ordez lagundu eioela Mezak atereaz eta Iaungoikoari ta Andra Mariari arren gartsuak beren alde egi&ntilde;az.</p>
<p>&mdash;Asti eta era onez artu ebazan Elizako guztiak, eta azkenengo unerai&ntilde;o abadeak lagunduten eutsala Eliz-amaren onerakaz, A...-ko agure euskaldun maitegarriak emon eutsan Iaungoikoari Beren maitalari beti izan zan arima zorionekoa. Urrengo egunean senide, adiskide ta auzokoak soi&ntilde;eko baltzez iantzita lagundu eutsen gorpuari lurra emoterai&ntilde;o eta elizkizunetara, eta mezak atarateko ipi&ntilde;i eragin eutsezan abadeari euren izenak paper baten bakotxak beren aukeran diru geiago edo gitxiago emonaz, guztien artean irureun bai&ntilde;o geiago ioten euela. Antxe ikusi leikean aspaldian erabagi zuzenez galazota dagon ikuskera bat. Ill bai&ntilde;o lenago ez eiela alakorik beragaz egin eskatu euan Txomin zanak, baia seniden batzuk etxekoen naiari iarkiten zireala ta euren asmuz antxinako ekandua zala-ta aurrera eroan eben.</p>
<p>Orretarako ekarri ebezan alogera ta bearsari ona izentauta Bermeotik inguruetako egokientzat ezaututen zirean andrazko batzuk. Onek euren zeregi&ntilde;a beteteko asi ziran negar-sotinka gorpuaren atzetik eta ortusantu edo illerri doneko atarian, bein bakotxak eresten euezala Txomin zanaren egikera ta onerak, goratuten ebezan aren odol garbi ta aberastasunak eta enpaduak. Illeta asko eresi ei ziran egun atan, guk batu al izan bagenduzan guztiak emen imi&ntilde;iko genduzan, baia besterik ezean bat edo beste gomutaten doguzanak iratsiko doguz; bada euren eresbidea Bizkaiko Elizetan Iesusen Nekaldiko eta eriotzako geraldietan oraindi&ntilde;o dantzugu.</p>
<p>Ebilzan zeru ta lurrak</p>
<p>Auzi baten atzean</p>
<p>Txomin maitea bakotxak</p>
<p>Beragandu gurean.</p>
<p>Eta besteak erantzuten eutsan goitu gura euala eresi gozo au:</p>
<p>Erabagi izan dalako</p>
<p>Zerutarren aldera,</p>
<p>Negar-anpuluz begiak</p>
<p>Orain urtuko dira.</p>
<p>Gero azten zan egikerak goratuten zi&ntilde;oala:</p>
<p>Baekien erdeldunak</p>
<p>Nor zan Txomin Zalduna</p>
<p>Igezika ill etziranak</p>
<p>Emon euen bizkarra.</p>
<p>Txominek atera gaituz</p>
<p>Erdel-buztarripetik</p>
<p>Belasko Harok amorruz</p>
<p>Bota nai euskunetik.</p>
<p>Asiriko arloari ekin eutsen luzero eta naigabean atseginerazoteko erezten eben:</p>
<p>Gu negarrez geratzean</p>
<p>Emon deuskuz Iainkoak</p>
<p>A...-tar zaldunetan</p>
<p>Beren iarraitzailleak.</p>
<p>Biotzean zan urrea</p>
<p>Ta zidarra buruan</p>
<p>Gudan zan ligoi sendoa</p>
<p>Ta bildotsa etxean.</p>
<p>Bermiotarrak len entzute ona baeunken oraingoan euren illeten dunduria alde guztietara zabaldu zan aurrerantzean illetak ondo erezten euazanari Bermeotarra zirudiala esaterai&ntilde;oan.</p>
<p>Bai&ntilde;a Bermiotar ereslariok bai&ntilde;o obeto esango deusku nor zan Txomin, erritar batek; eta besteak bearsari onaz etxera doazan bitartean, goazan gu beste alde batera.</p>
        </body>
      </text>
      <text>
        <front>
          <head rend='Bold'>--><p>IX.</p><--</head>
        </front>
        <body>
<p><hi rend='Bold'>MUNGIAKO SAKRISTAUAREN BARRIKETEA</hi></p>
<p>Benetan illetak bai&ntilde;o arren eta eskari bero gartsuak illai geiago lagunduko dautse Iaungoikoaren aurrean. Alan da guzti bere antxi&ntilde;ako euskaldunak lurrean bere zabaldu gura izaten eben illaren egite gomutagarrien lurrun gozoa, ondorengoak ai&ntilde; arnasa garbia artuaz azi leien euren zanetan odol ona ta nastebakoa.</p>
<p>Elizkizunen ostean urreko auzoetakoak bakotxa nor-beraren etxera ioan ziran: baia urrunekoak senideakaz batera bazkaldu eben A...-ko etxaguntzan. Eta egia ez ostutearren agertu bear dogu batzuk bazkal ondoan burua zorabiotuta eukela eta beste batzuk biotza argi ta begiak leuso; baia alan da guzti bere etzan iazo ezbear aitatutekorik. Bakarrik nai-ta-ezkoa izan zan sakristauari deitutea askoren gurariak aseteko.</p>
<p>Zertarako zala uste dozu? Ara ba, maikide batzun naia betetearren. Adi zagoz, iakin gura badozu.</p>
<p>Gaztetan onek etxekoen agindua egitearren erriko ikastetxean eta Abade bategaz ikaskizun batzuk bururatuta, asi zan Salamankan ikaskizun goragotuak ikasten, eta urte batzun buruan, ulerturik ez eutsala Iaunak bizi-bide atara deituten eta gomutetan zalako arako umea zanean Amak lo eragiteko eresten eutsan zortziko asko-esangureaz:</p>
<p>&laquo;Txikitxutatik Aitak eta Amak</p>
<p>Praiie ninduen autatu,</p>
<p>Ikaskizunak egiten bere</p>
<p>Salamankara bialdu:</p>
<p>Salamankara ninoianean</p>
<p>Bidean neuan gogartu</p>
<p>Ikasle txarra ta alperra bai&ntilde;o</p>
<p>Obe neuala ezkondu&raquo;.</p>
<p>Eta esan-on onixek di&ntilde;oana egindakoan erea etorri zan aldi baten erriko guztiak eta Abadeak ontzat eukela sakristau egi&ntilde;ik gelditu zan. Alagalakoagorik idorotea eleite erraz izango; bada abadeak ai&ntilde;a ekian urrean; da berak ez ekian ipui&ntilde;ik eta iazoerarik etzegoan Euskalerri guztian ez arantzago bere, batez bere lenago txolin bete txakolin ogi-kopu bataz emon ezketi&ntilde;o. Gaur etzan gatx ori ta geiago emon al izatea A...-ko etxaguntzan iakin ezkero bazkal ostean atarakoxe deitu eutsela. Edan ostean, beti mi&ntilde;a eragi&ntilde;a ta zolia euki arren, i&ntilde;ozko bizkorren eukala agiri zan eta egozan egunari egokola asi zan erausten:</p>
<p>&laquo;Iaun eta adiskideak, azalduko deutsuet, entzun nai badeustazue, iazoera gomutagarri bat, Bizkaitar danak gogoan iosita euki bear leukena ta erri onetako semeak batzuk euren begi biakaz ikusirikoa eta guztiok entzutez beintzat dakizuena: baia gaur arira datorren ezkero, i&ntilde;oz aztu ezteiten eta euskaldun leituak berotu ta bizkortu daitezan arri ta burdi&ntilde;etan ezarri baleite gura neukena. Ene adiskideak, ioan dan gizaldiaren erdian 1457-n urteko Epaillaren 10-n, Gernikako Zugatzpean batu zan Bizkaiko Batzarra. Berean zi&ntilde;egin eban Iaungoikoaren eta Maria Donearen aurrean kurutzea eskumeaz ikututen euala Errike XXVIII-n Iaunak gordeko eutsezala Bizkaitar danari euren ekandu, oitura eta Lege zar osoa, eta orduan ezautu euan Bizkaiak beren Iauntzat, egi&ntilde;iko zi&ntilde;a zintzo gordeten euan artean. Baia 1470-ko asikeran zabaldu zan, Iauntzat ezagutu euan Gaztelako erregeak, egindako zi&ntilde;a ostikoperaturik Bizkaiko uri ta bazterren batzuk salduteko asmoetan ebillela zi&ntilde;oan albista ta barri zoritxarreko bat. Bizkaitar onak asarratuten dira ta bear direan asmo ta erabideak artutea erabagiten daue. Bien bitartean Errikek beren asmoak etzireala ontzat artuko Bizkaian, ondo ulertuten euanez, gura nai gurez bizkaitarrak menderatutea erabagi eban Perrandez Belaskotar Aroko Konde, beren otsei&ntilde;ari dei egin da agindu eutsan, atarako diruzorro bat emoten eutsala, artu eiola indarrez Bizkaia, buztarripean iminteko. Errikeren atsokeria aurrera eroatearren, batu ebazan Belasko Aro-koak zaldizko ta oi&ntilde;ezko talda ezin esanalak, eta Santxo ta Luis beren anaien da Salinastar kondearen agindupean ipi&ntilde;irik, gertu ta abiau zan Bizkaiari erasoteko.</p>
<p>&raquo;Bizkaitarren odola irakiten asi da Iauntzat eukanak egin gura eutsan lotsabakeria ikustean. Sorterriaren zorigatxaz errukituten dira, orai&ntilde;arte euren alkar-ikusiezi&ntilde;az saminduten eben O&ntilde;az eta Ganboatarren buruzagiak eta erabagiten daue gorrotoak alde batera bota-ta batzandutea arerioai iarki ta eutsiteko, eta lenago odol guztia ixuritea alango zitalkeria eroan bai&ntilde;o. Peru Abenda&ntilde;otarra ta Ioane Muxikatarra Gaztelako lurrak itxi ta Bizkaitar gudarien aurrean iarri zirean, Bizkaitarren arerioen arerio batzuk lagunduten eutsela euren gorrotoak aspertutarren. Elizaurre onetako inguruetan itxaron eutsen, arek igezari emon gura eutsenean bide gatxak galerazo leikeoen.</p>
<p>&raquo;Iorraillaren goiz-abar bat zan: arerioak arratza urrean igaro eben, eta Belaskotarrak iarduan beren gudariak erasoteko eran ipinten; eta Bizkaitarrak beste ainbeste egiten daue. Etzan ezer entzuten agintarien aginduak eta zaldien irrintzak bai&ntilde;o. Alantxe iazoten da eguna illunduten asten danean zerua goibeldu ta lai&ntilde;o baltzak zeru guztia estalduten dabenean, zer iazoko guztiak mututurik geratuten direala, alako baten odeiak ioten dauanean, trumoi-otsak dardara eragiten dautsala etxe ta bazter danai, ganera tximista eta arri-urtika goia bera datorrela dirudiala.</p>
<p>&raquo;Mungi-aldean bere egun atan turunta eta adarren zaratak ausi eben ixiltasun ikaragarria, eta baserritar morroskoen santso eta ujuju bildurgarriak dunduritu ebezan mendi ta basarte danak. Aurreratuten dira gudari-talda biak eta zaldidiak bitza ta autsa darioela alkartu dira su ta salda burruka bizian, galtzaidu zorrotzak odol billa darabillezala. An zan zaratea ta an zan odol-ixuria. Len diz-diz egiten euen galtzaiduak gorritu dira eta bideko autsa odolez lupatzatu da. Zelai guztia illakaz eztali da, ta oraindik besoak eztira nekatu buru austen burdi&ntilde;a-ertzaz. Bizkaitarrai galtzaiduak apurtuten iakezanean, dakarkioez azkora zorrotzak eta azkorakada bakotxean bat beintzat lurreratuten daue. Batzuri beste batzuk ordeztuten iakezala, i&ntilde;ok bere atzeratu gura eztauala biziak dirauan artean eta ill ezkero naikoa lurrik dagoala Bizkaian eritxoen.</p>
<p>&raquo;Arratsaldea elduten da, gudariak alde bietarik asko urritu dira; baia biak zirkindu barik diraue eta azkorak eta aiotsak eztira nekatu zanak ebagiten eta galtzaidu zorrotzak biotzak zulotuten. Illuntsaldean guztiai nekearen nekez besoak makalduten ioakezanean, Bizkaitarren biotzai euskerazko zarata bizkor eta indartsu bataz indar barriak eta bulardetsuak emoten deutsaz gudarien agintari batek.</p>
<p>&raquo;"Aurrera, mutilak, goitu edo ill: Bizkaia ta geutarrak zaindu ta gorde daiguzan; guztiok batera ta arerio danok zapalduko doguz eta ziurra dago garaitza. Tira, mutillak, estutu ukabillak, erabilli burdi&ntilde;ak eta azkorak! Aurrera, aurrera!" esanaz eraso eutsen ta bildurrarren igez egin eben arerioak ezi&ntilde; eutsi&ntilde;ik abiada sendo oni, ta eundaka lurrean arati&ntilde;ik eta geutarren eskupean agintari batzuk itxirik aldendu zirean geiago gero atzetik esetsitean ilten zireala.</p>
<p>&raquo;Baia, nor zan ainbeste indar eta azartasun bulardetsu beren zarata eta begietako su biziaz Bizkaitarrai ezarri eutsena? Nor zan Bizkaitarren izena egun eta odeietara eta izarretarai&ntilde;o goratu euana? Nor arerioai egundoko bildurrik gorriena iratzi eutsena? Nor gizon ai&ntilde; gomutagarri ta Bizkaitar argidotarra?</p>
<p>&raquo;Eztago ume koskorrik erri onetan au eztakianik, eta auzoetakoak bere iakin beie Txomin zanaren izena, A...-tarren oi&ntilde;ordekoetan beren zanetako odola iratzi euana. Bizkaiak zai&ntilde; eta iagola onak eukiko dauz beren antzeko gizonak dakuskuzan artean, ispillu orretan lotsatu barik begiratuteko azartasuna daukenak direan artean. Ondorengoak ikasi beie iazoera onetan etxeko anditasuna bide-onez zainduten, eta alkarreganako gorrotoak itxita gorde beie odola bizi ta garbi, auzokoen ekandu lotsagarriakaz zikindu ta makaldu barik. Adiskideak, lurrean ai&ntilde; gogoz gure bazter ederrak iagoteagaitik iarduanak, zelango ardura zolia eukiko eztau zeruan?&raquo;.</p>
<p>Eztarria leortuten asi iakon Manu sakristauari, eta txakolin tantakada batzukaz ezkotuten egoala, iagi zirean maikideak etxerantz abiateko belutu etxekioen eta euretariko gizon itzal andiko batek, Manuk azaldu deuskuna sendotuteko, esan eban:</p>
<p>&mdash;Ondo irabazita daukaz zerura ioan iakun geure senide gurgarriak entzun doguzan goratasun danak, eta Abenda&ntilde;otar ta Muxikatar zaldun agintariak sarritan autortu izan daue A...-tar Txomi&ntilde;i zor eutsala Bizkaiak erdal-buztarripean ez egotea: Alan da, badakust; baia neure ustez oraindi&ntilde;o goraldi andiagoa irabazi euan beste aldi batzuetan. Itz bitan ulertu eragingo deutsuet, begira; Txomin beren indarrik osoenetan egola, zirikatuten daue, batak makal bat zala, euren alde urteten etzalako igaro izan direan gorrotozko goraberetan; beste batzuk ez eukala odolik zanetan eurakaz gudara etxoialako; bein entzun bear izaten euan andra bildurti biurtu zala eta enparauak. Zer uste dozue, ez eutsala irakiten odolak alango txakurrenak entzukeran? Baia egiazko Bizkaitarra zan eta bein erabagiriko asmo onean iraungo euan, nai ta izarrak bilinbalaunka lurrera iausi. Alango zirrikadatan bialduten eutsan Iaungoikoak laguntasuna Bizenti donearen bitartez eta sendo erantzuten euan:</p>
<p>&laquo;Gertu nago Bizkaiaren eta Eliz-amaren alde neure ta ene semeen odola askenengo tantakadarai&ntilde;o emoteko; baia euren biotza erritarren odola ixuriaz samindu ta mingoztu daidala eskatuten iatanean, ezetz di&ntilde;ot eta eun bidar ezetz erantzungo dot&raquo;.&mdash; Barriz, bete euan ala ez, ikasi dozue Manuk agertu deuskunez, eta liburuetan iratsirik bere ikusiko dozue.</p>
<p>Orain etxera bidean ezin geinkioe danai iarraitu eta geiago iazoera onen barri iakin gura badozu, irakurri eikezuz liburuak emen bai&ntilde;o obeto azaldurik daukena.</p>
        </body>
      </text>
      <text>
        <front>
          <head rend='Bold'>--><p>X.</p><--</head>
        </front>
        <body>
<p><hi rend='Bold'>MUNGIAKO GUDA ITZ-NEURTUETAN</hi></p>
<p>Orai&ntilde; ikusi gura badozu itz neurtuetan geure adiskide batek Bizkaitarren guda gomutagarri au zelan imi&ntilde;i dauan, belarriak gertu ta zabal-zabal egizuz entzuteko, bertan agiri dalako gure Txominen azartasuna.</p>
<p>Errike Makala izenez beintzat</p>
<p>Bizkaiko Iauna zanean,</p>
<p>Emengo mendi eta zelaiak</p>
<p>Beretu naian iarri zan:</p>
<p>Iaungoikoari ta Batzarrari</p>
<p>Ez eutsen zi&ntilde; ein Gernikan,</p>
<p>Iagotea alkar bizkaitar lurrak</p>
<p>Ekanduakaz batean?</p>
<p>Errike orren otsokeriaz</p>
<p>Asarratuten dirala,</p>
<p>Gure asaba bulardetsuak,</p>
<p>Etorriarren eundaka,</p>
<p>Aren aldekor Arabatarrak</p>
<p>Gaztelarrakaz batera,</p>
<p>Iarkiten iakez bidera urtenik</p>
<p>Aiotsa diz-diz daukela.</p>
<p>Iata deritsan mendi azpiko</p>
<p>Ibai zabalak bustirik,</p>
<p>Loretuten dan ibar galanta</p>
<p>Aurkituten da bertatik;</p>
<p>Gudari talden izugarrizko</p>
<p>Asarre-orriz beterik,</p>
<p>Dirudiala mendiak bera</p>
<p>Badatozala lerturik.</p>
<p>Gudalariak burdi&ntilde; zorrotza</p>
<p>Darabillela eskoian,</p>
<p>Sartuten diraz arerioen</p>
<p>Galtzaidu-aiots artean,</p>
<p>Zulotu nairik buru bularrak</p>
<p>Auzpeztuteko lurrean,</p>
<p>Azkorapean zama-bizkarra</p>
<p>Ziz-zaz ebagi ostean.</p>
<p>Bakotxak gura leukez iruntsi</p>
<p>Beste aldeko mutillak;</p>
<p>Alantse autsa garbituten dau</p>
<p>Aixe bundada gogorrak;</p>
<p>Alan itxaso asarratuan</p>
<p>Lats-begi zurrunbulluak,</p>
<p>Bere erraietan gordetan deituz</p>
<p>Zul-burdinezko untsiak.</p>
<p>Ara! guztiak nastarik dabilz;</p>
<p>Bai&ntilde;a lur-bazter, etxeak,</p>
<p>Seme-alaben eta seniden</p>
<p>Bizitza-gordelariak;</p>
<p>Begietatik ieurtiten dabez</p>
<p>Su ta garrezko tximistak</p>
<p>Ta irunsten dabez euren arnasan</p>
<p>Amorru-garren indarrak.</p>
<p>Dardar erai&ntilde;ik badarabillez</p>
<p>Esku ta beso santsuan,</p>
<p>Burdin-galtzairu zorrotz astunak</p>
<p>Arerioak buruan;</p>
<p>Nekatu baga ioten eurakaz</p>
<p>Illik izteko soloan,</p>
<p>Gudari illakaz estaltzen dala</p>
<p>Zelai guztia inguruan.</p>
<p>Ara, begira! danen aurretik</p>
<p>Badakust gizon sendoa,</p>
<p>Azartasunez igarten iako</p>
<p>Dala Bizkaitar zintzoa:</p>
<p>Ea mutilak ea! esanaz,</p>
<p>Goitu edo ill, aurrera!</p>
<p>Aiotz astunaz tximista legez</p>
<p>Ieurtin da etsai artera.</p>
<p>Indar barriak iratzi dautsez</p>
<p>Bizkaitar nekatuari,</p>
<p>Ta lau-oi&ntilde;ean amiltzen dira</p>
<p>Balira legez oi&ntilde; asi;</p>
<p>Arerioak ezi&ntilde; eutsinik</p>
<p>Alango bultzaka oni,</p>
<p>Erbiak legez dakusunean</p>
<p>Txakurra, doaz igesi.</p>
<p>Ara badoaz arnas-estuka</p>
<p>Etorri diran bidetik,</p>
<p>Lau, amar, ogei eta eun</p>
<p>Geratu dira arati&ntilde;ik,</p>
<p>Besteak arin lotsagarrian</p>
<p>Badoaz alkar nastarik,</p>
<p>Ta darraioe Bizkaitar taldak</p>
<p>Bizkar-apurtzen atzetik.</p>
<p>Bizi Bizkaia! ta bizi bedi</p>
<p>Txomin Iaun A...-tarra</p>
<p>Ta bizi bedi bai Abenda&ntilde;o</p>
<p>Bai bizi bedi Muxika!</p>
<p>Ta bizi bedi euskaldunetan</p>
<p>Garaitza onen gomuta,</p>
<p>Irakin daian odol zintzoak</p>
<p>Izentetean Mungia!</p>
        </body>
      </text>
      <text>
        <front>
          <head rend='Bold'>--><p>XI.</p><--</head>
        </front>
        <body>
<p><hi rend='Bold'>MATXIN ITXASORATU ZAN ARTEKOA</hi></p>
<p>Bizkaitarrak ikaskizun ain ederra Mungiako Eliz aurrean gizakume danai emon eutsenetik Txomin zanaren eriotz osteko urteetara iazoera asko igaro dira, baia, iakitekoak izan arren, larregi eutsingo leuskue ta aldenduko gindukez geure bidetik, zeatz azaldu bear bagendukez. Irakurri eikezuz astia dozunean, iazoera onen azalmena dakarren iratsi ta eskutitsak, eta ikusiko dozu gure asabak Errikeren agintzari barriai iaramonik egin barik, lengoak ai&ntilde; txarto gorde euazan ezkero, oraingoakaz bere bardin egingo euala beren asmoetarako ondo etorkonean da, autu euala Isabel Andrea ta urte gitxi barru onen senar Perrando Iauntzat eta eurak gure iagole zireanean bake galantean uri ta elizateak bizi zireala, ta edonon geutarrak odolik garbien eta goratuenekotzat egozala. Barri onek beste batzuentzat itxita ekin daiogun geure arloari.</p>
<p>Urte batzuetan A...-ko zaldun gaztea Bermeon idoroten dogu aldirik luzeenetan. Lenengoan Izaro ugartetxuko Prailletxean Nagusi zan beren senideari ikustaldi batzuk egitearren: bada iakingo dozula deritxat amaboskarren gizaldetik Asistar donearen semeak antxe eukala Kalaorrako Apaizpikoak 1422-n eregiriko bizitetxea, Bermeotarrak eraen baten eurentzat emon eutselako ugarte ori ariketa 1719-n Poruratu zireanean lurreratu zan arte. Matxin bada nozean bein ioaten zan ara igoten ebala Isabelek 1483-n igon ebazan beren lepotik betik goigorai&ntilde;o egi&ntilde;iko mailletatik. Itxas-gizonen egikizunak ikusteak itxasora zaletu euan, eta itxas-gizonen egintza andiak entzukeran biotzak taupa-taupa egiten eutsan beste ainbeste egiteko gurarien indar eta bultzadakaz. Agertu eutsazan beren osaba Praiskutarrari beren gogoak, eta artu-emon da autu luzeen ondoren erabagi eben atarako ikasbideak bururatuten iarri leitela ta etxekoak bere ataratu euazanean Bermeon iakinkizunak ikasten iarduan. Uri onetako Prailletxera izentatu euen urrengo urtean gure Matxi&ntilde;en senidea bere, ta emengo Praiskutarren nausi izan zan, lobiak itxas-ikasteetan aurrerakuntza andiak egiten euazan bitartean. Komentu edo Praille etxe au Tello ta onen emazte Ioana Bizkaiko Iaunak 1352-n egi&ntilde;a ei zan, eta 1496-n urtetik bertan Praiskutar arau gordelariak bizi ei ziran, geroago Eliza barria 1539-rantz eregi bazan bere.</p>
<p>Osabearen esan-onakaz ezin esan daike zeinbaterai&ntilde;o sartu iakon Matxi&ntilde;i Eliz-ama donearen goratasuna zaindu ta zabalduteko ta beren arerio guztiak birrinduteko guraria. Kristinauak urrineko lur eta ugarte zabaletan Siniste donearen asia ereiten iarduela entzutean poztuten zan eta bera untsiko nagusi zanean lagunduko eutsela erabagiten eban. Barriz arerioak tokialde askotan egin eroazan kalteak gomutaten ebazanean, eurai iarki ta esetsiteko asmoak erabilzan gogoan.</p>
<p>Urteak orain legetxe orduan bere arin-arinka ioiazan; eta Karlos Bizkaiko 32-garren Iauna zanean, Matxin 1530-garren urtearen ostean itxasgizon entzute andikoa ta autsiko Nagusia zan <hi rend='Italic'>Mungiatarra </hi>eritxola. Euskaldunak izen eta entzute andikoak beti izan badira, batez bere itxasekintzan, Matxin izan zan amaseigarren gizaldian beren izena izarretarai&ntilde;o goratu euana.</p>
<p>Aspaldian Turko eta Mairu-tzar Siniste donearen arerio gogorrak kalte andiak egiten euezan euren itxas-lapurretakaz. Bildurrez egoan Aita-Donea (edo Santua) Eliz-amari etorkiozan gatxakaz, Turkoak erasoten baebazan Italiako lurrak. Agaitik Karlos Espai&ntilde;an eta Bizkaian lenengoakaz eta Beneziatarrakaz alkartasunean ba-u zan arei eutsin eta iarkiteko Karlos Iaunak eski&ntilde;i ebazan larogei ontzi nausi, Beneziatarrak beste ainbeste eta Erromako Aita-Doneak ogetamasei, guztiak al eben eran bear zan dana emoten euela ondo urten eien ondorengo ai&ntilde; andidun egikizunak. Erabagi zan Andrea Doria Lenenkoia, itxas gudarien Agintaria izan leitela eta Gonzaga lurrekoena. Matxin zan untsi baten agintari nausia, irureun bat bizkaitar beren menpean eukezala. Gure sinismen donearen arerioai esetsiteko eukan gurariak emoten eutsazan indar eta arnasa biziak ezin biotzean gorderik, igarten iakon arpegian eta begietan ainbat bazterren erasoteko egunaren begira egoala. Eldu zan eta Matxin beren erritarren buru zala batu zan Doriaren untsidiagaz eta abia ziran itxasbidean Lepantoko uretara azartuten zireala.</p>
<p>Agindu euan Erromako Aita-Doneak alde guztietan arren egin leitela Iaungoikoak gure untsidiari garaitza, ta Saliman Turko-tzarrari lotsaria bialdu leioen.</p>
<p>Badakizu Eliza-guztiaren Buru agiria zan Aita-Doneak agindu ezpaleu bere, nok beti iraungo eban Iaunaren aurrean eskari bero goriak zeratuten iarduala?</p>
<p>&laquo;Zoaz Iaungoikoak alan nai badau, zoaz eta zaindu eikezuz Elizamaren onerak, &mdash;zirautsan Matxi&ntilde;i beren arrebeak igaroriko egun baten Karmengo Ama-Mariaren eskapulario bat zamatik bera ipinten eutsan bitartean&mdash;. Eskatu eiozu zeuk bere Ama laztan oneri iagon zaizala, eta ni bere alantxe egingo deutsat. Zoaz eta neure gogoa bere zeugaz batera ioango da, i&ntilde;oz bere aldenduten etzatsula, Iaungoikoaren ontasunari beti eskeka egongo natxazun legez&raquo;.</p>
<p>Eta agur samurrakaz alkargandik aldendu zireanean, esan eutsan: Matxin, Iaungoikoaren alizate ta indar mugabakoak lagunduten badeutsu nik eskatuko deutsadanez, garailari ikusiko zaitugu&raquo;.</p>
        </body>
      </text>
      <text>
        <front>
          <head rend='Bold'>--><p>XII.</p><--</head>
        </front>
        <body>
<p><hi rend='Bold'>IKUSMENA</hi></p>
<p>1538-ko Iraillaren 27-garren eguna zan: Andra-Mariako Elizan beste egunetan legez egoan Mungian Billela, erritar guztiak donetzat euken A...-ko alabea.</p>
<p>Zetan i&ntilde;arduan iaki&ntilde;a da. Aurrenengo egun baten asi euan Migel done Goiangeruaren bederatziurrena, eskatuten eutsala zeruan aingeru deungaak goitu ta su-lezara ieurtin ebazan eran. Elizamaren arerio gogorrak zirean Turkoak bere triskatu eizala beren galtzaidu zorrotzaz. Barriz Iaunak oraindi&ntilde;o kristi&ntilde;auen ontzidiari garaitza emotea erabagita ezpaeukan, beren nebea eroan ontzia beintzat galbide ta gatx guztietarako iagon eiala. Auxe zan egunean egunean biotzeko gurari gartsuakaz egiten eutsan eskaria. Baia 27garren egun atan bederatziurreneko egikizuna amaitu ondoan gogartuten asi zanean, artu euan belauniko zirki&ntilde;ik egin barik egoala lo gozo batek. Beingoan, amesetan iazoten dan antzera, begitandu iakon itxaso zabal-zabal baten ekusala ontzi bat eta bertan beren nebea. Inguru guztian erasoten eutsen beste ontzi askok trimindu gura ebela, arpelik baeragoien bere. Berealaxe erdiko ontzia biurtuten zala ligoi eritxon, ingurukoak barriz ligoi ta artz eta otso eta beste pizti askotan, guztiak batera zatitu gura ebela; baia alan da guzti bere ezin goitu euela luzaro burrukan iraun arren. Gero ligoia barriro egazti ego-arindun biurtu zan, eta beste piztiak bere bardin miru, sai, mosolo ta enparau; baia arek ego ari&ntilde;ak eta aizeak lagunduten eutsela, beren areriotarik iges egin al izan eban, beste ego-astundunak karrakadaka atzean itxi-ta. Egazti ederra nora ioian ikusteko igituten asi zanean, lo gozo atarik itzartu zan, eta ezautu euan amesa edo zala, ta lotsatu zan alango burutasunak Elizan etorkazalako, eta Iaunari parkeskaturik beren aldetik atarako biderik emon izan baeuan, etxeratu zan beren amesa ezin burutik kendu euala.</p>
<p>Benetan amesak ames direala esan daroagu, eta Billela A...-tarra ain Iaungoikotitzat ezpagenduke, ezkeuskio iaramonik egingo; baia beren gogaita ta autorrentzuleaz itundu zan urrengo egun baten, Migel doneak Iaunaren aldez beren nebeakazko barri onenbat iragarri nai eutsala erakutsi eutsan ezkero, iarraitu daiogun Matxini, iazoerak eurak emon daiguen ames edo gogargi orren ateak idegiteko giltza.</p>
        </body>
      </text>
      <text>
        <front>
          <head rend='Bold'>--><p>XIII.</p><--</head>
        </front>
        <body>
<p><hi rend='Bold'>MATXINEN ITXAS-GARAITZA</hi></p>
<p>Aitatu dogun ontzidia Lepantoko uretara ioianean Arjelgo Errege bizargorri, Soliman turkotzarraren aldeko Agintaria Albanian Lartako ukolkoan egoan. Si&ntilde;istedunen ontzidia Turkoenai erasoteko maniaten ebillela, beingoan geratu zan aizea, ta ontzi sutunpalariak eta gudalarienak bere orixegaitik gelditu zirean. Andrea Doria bein ertzetara ta zearretara, bein itzuli, bein ara ta gero ona ebillela, aldendu zan ontzidirik geienaz. Orduan Bizargorri malmutza beren ontzidi guztiaz ieurtin zan; ondoratu iakon Matxi&ntilde;i ontzira, Korfura ezkuta zan kristinauen ontzidiak laguntasunik emon ezi&ntilde; eutsanean. Ingurutu euen alde guztietarik, txakur amurratuak legez beren ganera iausi ta aginka zatitu gura leukee. Baia, ainbeste arerio aurrean eukezalako bildurtu zala Matxin deritxazu? Bai zera! Turko ta Mairu arrotzarrak sua ta tximistak erioezala urreratu zireanean eunka itz-zantar eta birao-urtika, esan eutsen Matxinen ontzikoai:</p>
<p>&laquo;Alperrik dozue, makalok, eztaukazue indarrik itxasgudetan gure bultzakadai eusteko: emon zaiteze&raquo;.</p>
<p>Ezekien nor euken begien aurrean: ezekien Matxin Mungiatarra bildurrik ezezauana zala.</p>
<p>Eztozu i&ntilde;oz ikusi berezi-ertz baten goseak-illik dagoan otsoa zelan bildots makal otsanaren ganera ieurtiten dan? Bada alantxe Matxin Mungiatarra eskuan aiotz galtzaiduzkoa erai&ntilde;ik sartzen da arerioen artean, eta guda garratzean dirau gau ta egun bitan Turkoak beren ontzira etozan bakotxean illik eundaka itxasora botaten, urak ontzi inguru danean gorrituten ebazala odol-ixuriaz. Eundaka sutunpadakaz aga guztiak apurtu baeutsezan bere, ezi&ntilde; ezelan artu izan eben. Barriz Turkoak kalte andiak artu euezan ainbeste ill eutsezalako eta ontzi asko ondatu iakezalako.</p>
<p>Matxi&ntilde;ek, galtzaidua zatituten iakonean, oratuten deutso burdi&ntilde;eari, ta au naikoa etxakonean arraunari, arerioen buruak birrinduten i&ntilde;oz arikatu ez aspertu baga.</p>
<p>Eguzkiak iru bidar zirargiz edertu euazan zeru zabaletatik itxas-ur urdi&ntilde;ak, eta iru bidar arrituta geratu zan Matxi&ntilde;en azartasunari begira-begira, eta Turkoen lotsaria ez ikustearren gero arpegia ostendu euan. Orduan aginduten deutso itxasoari asarratu deitela, eta onek amurruz astinduten dauz uinak, aize gogor baten putzakaz. Alan bada Turkoak euren ontziak gordeteaz naikoa euken bitartean, Matxi&ntilde;ek eun zatiakaz eta egur batzukaz iges egi&ntilde; euan eta azkenik ez bakarrik bizirik, baita i&ntilde;oz itxas-gudetan irabazi izan dan garaitzarik andienaz bere eldu zan Korfura. Arrituta geratu zirean guztiak baetorrela ikustean, ezeualako i&ntilde;ok uste eundaka ontziri bat bakarrik eutsin leikeonik, eta beraz gerta ezin leiantzat eukelako.</p>
<p>Andrea Doria ontzidiaren Agintariak eldu zanean esan eutsan:</p>
<p>&laquo;Arren ontzi-buruzagia, neu Matxin Mungiatarra banintz, eta zeu Andrea Doria!&raquo; ai&ntilde; anditzat eukan Matxinen egikera bardinbakoa, ta naiago eban ontzidi guztiaren nausia izatea bai&ntilde;o, arexen iaubea izatea.</p>
<p>Zein egia dan Iaungoiko altsuaren eskuetan iarrita beren goraldirako egintzetan diarduanak beti zelanbait garaitza iadietsiko dauala! Zein zorionekoak direan eurakaitik arrenka ta otoizka arima Iaungoikoti eta garbiak daukezanak!</p>
<p>Andia da ta bardi&ntilde;bakoa Matxinek bizkaitar lagunakaz gure Siniste donearen arerioakandik irabazi dauan garaitza gomutagarria; baia eskerrak beren arreba Billelari Iaungoikoaren aurrean auzpezturik laguntasun bazterbakoa emon eragin deutsalako. Ara emen dakusku len amestzat bear bada geunkana, zeruko gogargia zala, eta arako inguratuten eben pizti amurrutuak eta egazti tzarrak Turkotar arerioak zireala, ta ainbeste galbide ta gatxurretik gorde zan ligoi bulardetsu ta egazti ego-ari&ntilde;a, zeruko laguntasunaz beren kalte-andi barik eta arerioen andiaz urten eta iges egi&ntilde; al izan euana Matxinen ontzia zala. Kalte andi barik esan dot; ogeta-zazpi Bizkaitar gudarien eta ontziko bigarren nausiaren eriotzak eta beste ainbeste Ama errukarrien negar malkoak, gauza gitxitzat euki al baleiz. Pozkarritzat izan bedi arerioen aldetik geutar bakotxaren ordez eundaka il zireala, eta Eliz-Amaren alde bizia emon euen ezkero, sari ugaria aurkituko euela beste bizitzan. Guda entzute andiko onetan Matxinen biotza geien samindu ebana izan zan beren azpiko bigarren agintari Mungiatarraren eriotza ta beren azartasunagaitik ainbeste onesten eban beste Bizkaitar bulardetsu batena.</p>
        </body>
      </text>
      <text>
        <front>
          <head rend='Bold'>--><p>XIV.</p><--</head>
        </front>
        <body>
<p><hi rend='Bold'>DURANGOAR BAT ETA IAI BAT</hi></p>
<p>Bizkaitar indartsu oni Durangoko Peru Oribe-tarra eritxon. Izen au, gomutetan bazara, ezaguna iatzu. Beren biotz eta beso indartsuak ezagutu daizuzan, oraintsuengo gudan ikusi dozunez ostean, beste askotan ondo agertu ebazala iakizu.</p>
<p>Karlos, izenez Alemanian boskarren Agintaria eta Bizkaian lenengo iaunak, Tunez beretu euan aldian, onen gudariak Goleta esitu eta ingurututa euken. Ara bada ordukoxe gure Peruren egikera izugarria.</p>
<p>Turko ta Mairurik indartsuen eta sendoenak lagun-artetik bidera urten-da, kristinauak ikusi leien, deadar egiten euan arroarren eta ki&ntilde;uka, biderdi urten eta aurreratu leitela banan-banan i&ntilde;or azartuten bazan arpegi emoten, nor zan geiago ikusteko. Gezia ta ezkutoaz zaldi ganean etorren onetariko bat aurkitu zan bein baten aurrez-aur Turko orren gangarkeri arroa eroan ezin-da galtzaidua esku batean eta bestean eskutua eroiola urten eutsan Oribetarragaz Turkoak ikusi ebanean galtzaiduaz bakarrik ioakola Peru, ieurtin zan beragana ezten zorrotz luzedun geziaz lenengo ukaldian edo zaztadan beste alderdirai&ntilde;o biotza zuloturik igaroko eutsalako uste betean: baia zirkin arin bataz igez egi&ntilde; eutsan aren ukaldiari, eta beingoan erazo eutsan, lenengo aiotzkadan zaldia lurrera plaustada ikaragarrian bota-ta bigarrenean illik auzpez ezarri euan, gero burua sorburutik ebagi ostean Karlos Agintariari eroaten eutsala.</p>
<p>Onek Bizkaitar gudari sendoaren azartasuna ta egintza bulardetsua goraturik, saritzat zeinbat ogerleko emon leioezala agindu euan; baia Peruk ez ebazan artu gura izan, zi&ntilde;oala:</p>
<p>&laquo;Eztot nik neure burua ilteko sorian imi&ntilde;i urre ta zidarraren egarriagaitik, entzutea ta izen-ona irabaztearren eta bear nebana egitearren bai&ntilde;o&raquo;.</p>
<p>Alan da guzti bere oraindi&ntilde;o geiago goratuten euala beren biotz eta azartasun Bizkaitarren dui&ntilde;a, artu eragin eutsazan Agintariak egikera ain andiaren ezaugarritzat gorde leizala aitaturik.</p>
<p>Agaitik esan dogu lagun onen eriotzak geien samindu ebala Matxinen biotza.</p>
<p>Egikera bardinbako onen ostean erazo ta artu euen Kataro-ko Kastilnobo Mungiatar Matxin eta Bizkaitar Ioane agintari zireala, eta Praisku Sarmiento an lau milla Espa&ntilde;atarren agintari geratuten zan bitartean, besteak etxerako bidea ta azatza artu eben Done-guztien egunetan, igaroriko nekeetarik bi illebetean atsedeteko.</p>
<p>Matxin eta beren bizkaitar lagunen etorrerea egoaizeak ibar ta mendi inguru guztietara zabaldu izan baleu legetxe, beingoan iakin zan, eta auzo danetan atso zarretarik asi-ta ume koskorreta&ntilde;okoak batari ta besteari azalduten eutsen Mungiatar eta bere lagunen egintza, bakotxak beren asmakizunakaz iantzi ta edertuten euala auzokoari entzun eutsazan barriak.</p>
<p>Batez bere Bermeoko sardin-saltzaillak ao ta begi zabalik eukezan egun aretan bideetako erri-ta baserritar guztiak.</p>
<p>Urte atan Billelako auzotegian Donanderri eregiriko baso-elizatxoan Matxinen izenean eta erritarren pozgarritzat egun andi ta i&ntilde;ozko iairik ospatsuena Azillaren azkenengoan egitea erriko auzitetxean erabagi eben Mungiako buru zireanak. Eguna eldu zanean emon zan Elizatxoan mezea eta Bermeoko Praille batek euki euan Donanderren doanditza. Agertu ebazan bertan Deunak gure Sinismenaren asia erein eta zabaldutearren bizitza emoterai&ntilde;o irago euazan neke andiak; eta azkenengo aldean goratu ebazan Matxin eta lagunak Eliz-Amaren alde egi&ntilde;iko egintza on izugarriak lurreko guztien aoan eta liburuen orrietan egazka ibilliko zala euren entzute ta izen-ona, eta Iaungoikoagandik epe laburraren buruan lortuko ebezala bearsari ugari eta ezin-esan- alak.</p>
<p>Biotzak poztuteko bere emon eizan txakoli&ntilde;a, ta txuntxun eta txilibituen ots gozoak neurtuta erabilli ei zirean oi&ntilde;ak; baia Iaunaren eskarrez orduan etzan, gaur lotsagalduzko ekanduokaz oi danez, garbitasun eta lotsa onaren neurririk austen dantza bidebako ta nabarmenakaz.</p>
<p>Egunak ioan eta egunak etorri Gabonak beingoan eldu zirean, da si&ntilde;istedunetan eta beraz euskaldunetan, biotzak zabaldu zirean zeruko bakearen ostatari izateko. Gabonak iai pozgarriak edonoz izan badoaz, aurten i&ntilde;ozko alditan bai&ntilde;o zoriontsuagoak izan zirean, bai igaroriko garaitzen saritzat, baita geroago eroan bearko euezan neke ta laztasunen aringarri ta bigungarritzat.</p>
        </body>
      </text>
      <text>
        <front>
          <head rend='Bold'>--><p>XV.</p><--</head>
        </front>
        <body>
<p><hi rend='Bold'>BESTE URTEIERA BAT ETA GUDA GARRATZA</hi></p>
<p>Bete iakon onezkero atsedeteko epea, ta Matxin baterik bestera ibilli zan batzuei euren senideen barri emoteko ta lagunen billa. Egia da onetarako zeregin andirik ez euala artu bear izan, Bizkaitar gazteria guztia opa ta eski&ntilde;i iakolako, batez bere itxasaldeko errietakoa, eta gatxago egiten iakon egokienak aututea: ain asko zirean lagundu gura eutsenak.</p>
<p>Aurreko gizaldietan Bizkaian eta beste euskaldun errialdeetan burruka ebilzanen semeak beti egozan orain bere nogaz indarrak neurtu euki gurean, eta errian erarik etxetorkelako, erbesteratu gurariak zirrikatuten euazan etxe ta izenaren entzute ona zabaldutearren. Benetan egoera zori-kaskarrekoa izen ona ta egikera argiak egiteko norberen burua arroztu ta atzerritu bear-izatea. Baia negargarriagoa etxeko ta erriko zoriona ezereztzat begitandurik, auzoko ta atzerriko nekez idoro bear direan anditasun eta goratasunak anditasun egokitzat eukitea!</p>
<p>Egia da Matxin da lagunen ioakeraren itua eztala onen antzekoa; gorago ezarten ebezan euren gogo ta asmoak. Baezauen zeinbat kalte Eliz-Ama doneari ekarten eutsen arerio malmutz eta zitalak, eta arei burua maillatu ta austea ta gure Sinismen donea garailari bazter danetara eroatea zan euren ardurarik biziena. Eta asmu ta gogo ain eregien ondoan erriko zorionak beren burua apaldu ta makurtu bear dau, batez bere onek nok iagon ta zaindu neurri betean da gonburu billatuten danean.</p>
<p>Gabonzarretan ikustekoa zan Bermeoko kaia. A zan gazteria galanta! Morrozko aren mardotasun lira&ntilde;a, ta zeinbaten begiak eroiazan atzean! Urte-barri egunaz batera asi euen itxas-bidea, itxas-basterra agur gozozko eresiakaz dunduritu ta Ama askoren negar anpuluakaz lurrundu ta gezalduta izten ebela.</p>
<p>Itxas-ur urdin lodian Euskalerriko kai ederrak atzean itxita ioiazala, itxasoz ibilten eginda ez egozan asko uretan sartu izana damuturik egozala zirudien; ain da bildurgarria itxasoaren asarre ta itzaltasuna. Baia berezko ondoera ioan iakenean biztu iaken arerioak goituteko gogoa, eta pozik aurkituten zirean Matxi&ntilde;egaz alkarren leian gudara ioiazalako. Arpelik ekatxa, itxasoa amurrutu balitz legetxe, asten da orroaka itxas-gudariak ikaratu naian, zerua bai&ntilde;o baltzez estalduten dauala; bada geienak beren atzamarretatik sarri iges egin izan eben, da oraingoa bai&ntilde;o bildurgarriagorik bere iruntzi-ta egozan.</p>
<p>Matxinek arpegian ezeuan ezer agertuten, mendekoen biotzak ez illunduteagaitik; baia biozketak iragarten eutsen ekatxaren asarrea bai&ntilde;o gatx-bide gogorragoen bat urrean egoala. Ezekian ziur eroian bidean i&ntilde;or iaurkituko iakonik, baia iges ur arixetan arerioen indarketa guztiak lotsa-gorrian Iaungoikoaren laguntzaz itxi ebazan-da, bear-bada somau izango eben euren etorrerea, ta bidera urtenda gatx andia egin leikeoen, batez bere ezegoala urrean nori laguntasuna eskatu ekusenean.</p>
<p>Ibitu ta baretu zan itxaso asti&ntilde;a, eta goiz-alderantz urri&ntilde;ean agertuten da argi bat, eta eretxi onean inguru atan topau bear ebezan ontzi lagunak, alkarregaz andik aurrera iarraituteko. Albiste onegaz argitu ta poztu zirean biotz illunak eta atsekabetuak, beso-indarrez aurrera ioian ontziak argiro erakusten ebanez.</p>
<p>Baia, au mi&ntilde;a! etzan guzurtatu Matxin lelengoko biozketaren igarkizunean. Etzan argi a lagunen ontzietakoa, areriorik amurrutuenarenekoa bai&ntilde;o. Bizargorriren ontzidia zan da itxas-lapurretan i&ntilde;arduan. Negu gogorrean bildotsen billa dabillen otso goseak-illa bai&ntilde;o gose geiagogaz etorren Matxi&ntilde;en ontzira iaurkiteko asmoaz, igaz iragoriko lotsa-gorria azpertuteko ta diru-egarria itotarren.</p>
<p>Estutasun onetan etzan ikaratu Bizkaitarren biotza. Galtzairuak eta aiotzak eskuraturik gertuten dira gudarako. Matxi&ntilde;ek lagunai itzaldi labur bero baten Iaungoikoaren da norberen izen-ona iagoteko agindurik, bizkortu euazan, berak iarraipidea egikerakaz emonaz, Mairuen indarka ta bultzakadari eutsiteko. Begira, ligoi bat otsotalda baten erdian legez aurkituten da.</p>
<p>Nok bear dan eran goratuko dau Matxin eta lagunen bulardetasun eta azartasuna? Eguzkiak bere egun atan goizago urten ei eban egikera ai&ntilde; arrigarria ikusi-gureaz. Zerua bere euren alde gudan ebillela esan leikean. Mairuai galazoten eutsen aize burrundaratsua atereaz. An ikusiko zenduan zelan Matxin eta lagunen eskuak biziro erabillezan galtzairu ta azkorak zaztada bakotxean buru bana edo geiago itxasora ieurtiten, uriolaren antzera ioian odolaz gorrituta egoala zirudiala. Baia asko zirean arerioak eta geutarrak askori bizia kendu arren zeinbatu ezin-ala geratuten zirean oindi&ntilde;okarren, eta Bizkaitarrak bere nekatu ez-eze gitxituaz bere baioiazan. Onetan Matxinek barriro lagunen biotzak sendoturik urratu gura izan euan beren ontzia ustaiturik baeukan ontziteria, eta bultzaka gogor bategaz bidea idegitera ioian.</p>
<p>Ara! begira! ontzi bakarra ainbesteren indarrai eutsin ez-eze, ganera bere iaurkiten iake; ta buru ta ondoak ebagi ta ontziak ondatu ebazan, abe-nagusiak eun zabalakaz, olak burdi&ntilde;akaz zatituta nastean bera etozala. Alantxe udako goiz aro oneko baten gizonezkoen itaiak gari arloak ebagi ta galburuak lurreratuten dauz.</p>
<p>Baia, O Iaungoiko guztialduna! zakonak dira zure asmo ta erabagiak eta urrin dagoz gizonen erabagi ta eretxiak zureakanik! Bazirudian bigarren aldiz imi&ntilde;iko zeutsala Matxin Mungiatarrari bureztun argi bat lurreko andienen artean diz-diz egin da euren begiak beren argi-errai&ntilde;uz lilluratuko eutsena: baia beste eratara iratsirik euken zure atzamarrak gizaldietako liburuen orrialdetan.</p>
<p>Matxin gudan gori ta su ta salda ixioturik egoanean, iausi zan zauritua; ta bera lagun guztien biotza zana lez, kendu iakenean, laster arerioen ontziak ingurutu eben, da bein oratu eutsenean Matxin zaurituta egoan eran aurkitu zan Bizargorriren aurrean.</p>
<p>Ara euskaldun errukarriak mairu gogorren atzaparretan! Ara Matxin orain, aurreko urtean garaitzik andiena irabazi eutsanen erpe artean! Zer iazoko etxake? Ai balekie iazoera au Euskalerrian, zeinbat Ama laztanek negarrezko uriolak ixuriko leukezan! Aldendu daiguzan begiak emendik eta itzuli daiguzan iaioterrirantz eta ezarri Mungiako auzotegian.</p>
        </body>
      </text>
      <text>
        <front>
          <head rend='Bold'>--><p>XVI.</p><--</head>
        </front>
        <body>
<p><hi rend='Bold'>MATXINEN ARREBEAREN EGITE ONAK</hi></p>
<p>A...-ko etxaguntzan aspaldian zoriona bai&ntilde;o besterik agiri etzala bizi izan zirean, bertan guraso onez ostean zeruko oneste guztiak beragana ekarzan Billela Iaungoikotia aurkituten zalako. Eta Iaunak beren begi ongilleak beren otsein zintzoetan ezarrita daukazan legez, A...-ra ondasunak eta onera atsegingarriak ugari ixuriten ebazan, ingurumarietakoen begi ta biotza bertaratuten zireala, ez gatxik angoai opa izateko, Iaungoikoa goraldituteko bai&ntilde;o.</p>
<p>Billela beti Iaungoikotia. Elizkizunetan, Sinisteko egien gogartean beren atsegi&ntilde;ak eukazan, etxeko arazo ta zer-eginak aztu barik, onek ondo beteteko (berak zi&ntilde;oanez), aretarik indarrak ateraten ebazala zeruko laguntasunaz batera.</p>
<p>Ille batzuez onantz aldatuta dagoala dirudi, zegaitik ete dan oraindi&ntilde;o ezpadakigu bere. Len orai&ntilde; legetxe donetasuneko mailletatik igoten azkar bai&ntilde;arduan bere, guztiakaz zan argia ta etxe-aldean guztiz ereslaria: onetarakoxe batuta eukazan Elizan da osterantzean entzuniko aotsaldi ta gozitzak. Agaitik i&ntilde;on salduten bazan onelako gai-ondunik erosteko berarizko ardurea eukan, eskeko ta itsuetarik bere batzuk ikasten ebazala. Batez bere Iesus da Maria donearen anditasun edo maitetasuna agertuten euezanak gura ebazan ikasi ta irakatsi. Atarako iratsirik eukazan eta ara emen alango <hi rend='Italic'>Iesusen izen gozoari eskaria </hi>dan batek zer di&ntilde;oan:</p>
<p>Zerutar itxaromena</p>
<p>Da zure izen gozoa,</p>
<p>Txori-txiorik onena</p>
<p>Bai&ntilde;o txit gozoagoa,</p>
<p>Aragi ta gogoena</p>
<p>Zara sendagai osoa,</p>
<p>Belarri ta biotzena</p>
<p>Aots ezti, poz zintzoa:</p>
<p>Ai zoriondun izena</p>
<p>Sutu eidazu gogoa.</p>
<p>Eta Bernardo doneak Iesusen izenagaitik zi&ntilde;oana: <hi rend='Italic'>&laquo;Iesusen izena... ezpanetan eztia, belarrian eresindasuna, biotzean pozkaria&raquo; </hi>itz neurtu onekaz edo onen antzekoakaz eresten euan:</p>
<p><hi rend='Bold'>Ezpanetan eztia</hi></p>
<p>Zein gozoa dan ezti zatia</p>
<p>Aoratuten danean!</p>
<p>Geratu doiaz ezpan da aoa</p>
<p>Ezti egi&ntilde;ik iatean...</p>
<p>Bada <hi rend='Italic'>Iesus</hi>en izen gozoa</p>
<p>Esaten dogun unean,</p>
<p>Ezteritxazu zeru eztia</p>
<p>Dagola ezpan artean?</p>
<p><hi rend='Bold'>Biotzean pozkaria</hi></p>
<p>Gura badozu atsegin-poza</p>
<p>Idoro biotz barruan,</p>
<p>Ta itxas-ura lain zorion utsa</p>
<p>Ikusi zeure inguruan,</p>
<p><hi rend='Italic'>Iesus</hi>en izen atsegintsua</p>
<p>Zintzo maitetu orduan:</p>
<p>Pozarren ozta egongo zara</p>
<p>Bazengoz legez zeruan.</p>
<p><hi rend='Bold'>Belarrientzat eresindasuna</hi></p>
<p>Belarrientzat soi&ntilde;u gozoa</p>
<p>Ibai txikien murmua,</p>
<p>Txori politen txirritxioa</p>
<p>Txilibituen txistua;</p>
<p>Baia eun bider gozoagoa</p>
<p><hi rend='Italic'>Iesus</hi>en izen dontsua</p>
<p>Au entzutean egon eztoa</p>
<p>Lur-erbestean zerua?</p>
<p><hi rend='Bold'>Azkena</hi></p>
<p>Nok eztau gura ezti-zatia?</p>
<p>Soi&ntilde;uak belarrientzat</p>
<p>Euskalerrian eztauka abia?</p>
<p>Nok eztau gura pozen bat?</p>
<p>Bi&ntilde;o aoak izen-goitia:</p>
<p>Nik <hi rend='Italic'>Iesus! </hi>eresten baiat</p>
<p>Belarrian, poz zoragarria</p>
<p>Gogoan euki daroat.</p>
<p>Zek ixildu euan ba A...-ko ingurumarien pozgarria zan ereslari Iaungoikotia? Nebeak etxean iraun bitarte laburrean, arean argitu iakola biotza bazirudian; baia arrezkero lenagoko illuntasunera iruli da.</p>
<p>Destai&ntilde;arien batek, oi danez guzurrak i&ntilde;ori sorturik, Mitxel urrindu iakolako izan bear euala edo esaten azartu ei zan, iaramonik i&ntilde;ok egin ezpauetsan bere. Mitxel nor dan ez al dakizu? Masustegiko etxaguntzako bigarren semea; gaztetxutandik Matxinen laguna ta igezko garaitza ospatsuan il zan beren ontziko bigarren agintari Mungiatarraren anaia. Eta zer? Onen alaba ta Billelaren gurasoak itundu ei zirean ta erabagi eben gazteen artean ostetasunik egon ezik alkarri eskuak emon eioezala. Eta Mitxel atarako gertu ta prest egoan ezkero itandu eutsen Billelari beren eretxia, ta, ain esanekoa zana lez, gurasoak orretara ain zaletuak ekusazan-da, autor-entzule ta arimako Aitaren eretxiaz, baietzeratu zan. Alan da guzti Iesusen maitetasunaren atsegi&ntilde;ezko ura edaten egi&ntilde;a egoalako, guztiz gatx eta aldatz gora egiten iakon beren biotza besteren bategaz erdibanatutea: agaitik ez ekuzalako, gurasoak samindu barik, Iesusi biotz oso-osoa emoteko biderik, ernetan zan beragan aspaldian eukan illuntasuna. Gogo sendoaz ioten ebazan Iaunaren iakituriaren ateak arren eta eskari gartsuakaz, argiro erakutsi leion bere nai-izana.</p>
<p>Mitxelek A...-ko alabearen duin izateko gura izan euan egikera andien bataz beren izena goratu, eta onetarako garai ta adiuntza egokia zala Matxi&ntilde;i beren ioataldian lagun egitea uste izanik, Bermeotik Gabon ostean urten euen euskaldunetariko bat izan zan.</p>
<p>Aitaturiko ezta-baida ta artegatasunetan laguntasuna eskatuten egoan Billela, geure Iauna artuta eskerrak emondakoan iaiegun goiz baten. Iesus laztanari beren eta beretarren gauzakaitik bitartekotasun altsua imini leiala i&ntilde;otsanean, otsein zintzoen Aita errukior eta maitalari dan Iaungoikoak agertu eutsazan antz-irudi baten bidez geroko iazoerak, lenengoan ain argi ezpaezauazan bere, biotza poztu-eragiteko, ta geroago dana igarrierazoteko naikoa zan eran.</p>
<p>Lelengo barriztau eutsan igazko ikusmena, baia azkenean ez euan, orduan legez, egazti ederrak igez egin ta bai izan zan beste motz eta itxusiak il-da iruntsia. Gero barriz biurtu zan uso polit eta odeietarik iatziriko beren antzeko aldra batek lagunduten eutsala ostendu zan goiko lai&ntilde;oen ostean, geiago ezer ikusten etzala, baia berari deiezka egozala zirudien aots gozo batzuk entzuten ebazan lai&ntilde;o eder oetarik urtenikoak, bien bitartean beko aldean aiezka ta gedarrez laguntza eske i&ntilde;arduela beste batzuk, edonori errukia emonerazoteko eran.</p>
<p>Ikusmen onetan ekusan beintzat beren nebea ta lagunak arerioakaz burruka ta guda gogorrean ebilzala, ioan zan urtean legez. Baia, zer adietan emon gura eteutsan arako egazti polita urratua ta iruntsia izateaz, eta uso biurturik odeiez gora igoteaz, eta andik deiezka egoteaz eta beste lurrean geratuten zireanen oiu eta garrasi errukarriakaz?</p>
<p>Guk dakiguna da, ikusi dogulako, azartasunik eta trebetasunik arrigarrienaz iarki ta eutsin ondoan arerioen ontzidi osoari, Iaungoikoak alan gura ebalako, Matsin euskaldun Agintaria zauritua izan zanean, laster Turkoen da Mairuen azpian iausi zireala. Aurrerantzeko iazoerak Billelaren gogozko ikusmenaz zer-ikusirik ete dauken ulertu eragingo deuskue ikustera goazan gauza iakitekoak.</p>
        </body>
      </text>
      <text>
        <front>
          <head rend='Bold'>--><p>XVII.</p><--</head>
        </front>
        <body>
<p><hi rend='Bold'>BURTZE&Ntilde;AKO PRAILLEA MUNGIAN</hi></p>
<p>Barakaldoko erriaren entzutea eztaukanik eztago Bilboko enparantzan, lapikorako iakia erosten doazanen artean beintzat, ango baratz ugari eder zelaietarik geiena bertora doalako. Ordu ta erdiko bidea Lutxanan zear oi&ntilde;ezkoentzat dauka Done Antonen Eliz-ondorai&ntilde;o, orain burdin-bidean bidez beingoan Bilboratuten badira bere.</p>
<p>Amalaugarren eunkadaren goienetik erri onixen mugapean Burzei&ntilde;a deritxon eta Balmasedatik atxi&ntilde;a datorren Kadagua ibaiak buztiten dauan ibarrean Bakartegi bat egoan eregita. Bertako Prailleak barriz beste onegite askoren artean, iarduen mairuen agintza ta katigutasun gogorrean lotuta bizi zirean si&ntilde;iztedunak, bizia ta sinizmena galduteko sorian beti egozalako, erosi ta euren erri ta senideakana erakarten, onetarako neke latz eta gogorrak urez eta leorrez eroiezala. Eta praille ongille onek edonon zabalduta ebilzan legez, laster Burze&ntilde;ako anaiai emon eutsen euskaldunen ontzia Bizargorrik arrapatu ta ostua izan zala adierazoten euan barri negargarria eta katigutasun estuan eukazala eurakaz diru asko irebazteko asmoan. Agaitik iakitun egin eikeezala euren senide ta adiskideak erririk erri euren seme, anai ta adiskide gizagaiso errukarriak erosteko diru ta laguntza billa ioanik, ainbat lasterren egoera ain nekagarri atarik urtenerazoteko.</p>
<p>Barri onen ostean badakusguz Burze&ntilde;ako praille onak euskalerrian ara ta ona, biotzik gogorrena eukiarren edonor samurtu ta errukituteko ai&ntilde;an agertuten ebela katiguen zorigatxa ta bear-izan mingarria. Beste errietako iazoerak alde batera botarik, bakar-bakarrik Mungiakoak aitatuko doguz, bai besteetakoak emengoen antzekoak direalako, baita bertakoak gure arloari berarizko eran dagokazalako.</p>
<p>Iai-eguna zan. Meza nagusian igo eban irakastegira soi&ntilde;eko zuridun praille Burze&ntilde;atarrak, eta agertu euan ekarren zeregi&ntilde;a, eurai ainbat ioaken egi&ntilde;ena. Aurrenengo iragarri eutsen Matxin eta lagunen zorigatxa. An agertu eutsen zelan idiak baliraz legetxe kate lodiakaz idunetik esturik, arrastaka eroiezan enparantzetera, saldu ta erosteko edozelango salgeiakaz egiten dan eran. Gero buztarripean ipi&ntilde;i ta akulututen euezala, bear ta lan egi&ntilde;erazoteko, erosi ebazan iaubeak azkenean nori saldu ezpaeukan edo otuten iakonean garrondotik burua kenduten eutsen.</p>
<p>Eta, zelan eroiezan bazter batetik bestera? Ikusi dozue kaien baten zelan artaldak untziratuten dabezan? Alantxe egiten daue, zirautsen Burze&ntilde;atarrak beren entzulai, alantxe egin daroe katiguakaz bere. Esku ta o&ntilde;ak lokarriz esturik botaten dauez ontziaren ondora pillotuta, eta an batak bestea zapalduten dauala nastaurik igaro bear izaten daue, ariketa beste kai baten kanpora salgai ateraten dabezan arte. Ai eta erosten badauez si&ntilde;iztedunak eztiranak aldatuten iake ugazaba, baia a biziera errukarria. Bada ezer emoten badeutse, ill etxaikeoezan da, abereakaz egiten dan legez, geiago iraun daien.</p>
<p>Askotan iazoten da, alogereko zaldiai burdientzat artzen diranean iazoten iakena. Zeinbat bear egi&ntilde;erazoten etxake? zeinbat zigorkada, zaplazo ta ostikada emoten ez iake? Alantxe eskuetan idi-zilla erabilliaz daroez iaubeak lanera, eta an soloetan eta meatzetan zigorkadak neurtuten deituez, narrua larregi ez erasteaz, edo makillakadakaz azurrak ez austeaz; osterantzean aragi guztia manatu ta andituta darabillela. Ai zeinbati mi&ntilde;aren mi&ntilde;az beren Amari dei egiten, mi&ntilde;ak arinduteko, zartada barriakaz ixilduerazoten deutsen! Eta onek, ain errukarriro bizi direanok, nortzuk dira? Ai! geure senideak dira, geure adiskide kutunak, geuri deiez laguntza eske dagozanak! Zer egin bear eztogu euren o&ntilde;etako kateak austeko? Zelan eztira errukituko geure erraiak euren <hi rend='Italic'>ai!</hi> mintsuak dantzuguzanean? Eta beste batzuk euren odola ixuriteko gertu dagozan ezkero, zer? eta gu zakelak nasaituteko nagi izango ete gara? Egikerak erantzungo daue.</p>
<p>Onixek eta beste gauza eder asko esan euazan goiz atako Mezartean Burze&ntilde;ako prailleak, Mungiatar andrazko ta gizonezkoen biotz eta begietarik negar anpuluak erioezala.</p>
<p>A...-ko ta Masustegikoen begiak urtu ezpaziran euretarren zoritxarraz, izan zan Iaungoikoaren naikundean, si&ntilde;iztedun onak ziran da, uste betea ipi&ntilde;irik eukelako. Nok ulertu erazo zer emoteko gertu eta prest ete egozan euren senide laztan eta erritarren alderako? Bestegaitik ezer ez esatearren A...-ko Billelak, ez bakarrik emon gura izan euan berari egokozan ondasun danak, berpertatik atarako gurasoen baimenaz izentetan ebazala, baita bere, geiago dana, beren burua bere salduteko pozik andienaz opa euan, eta dana dala eski&ntilde;i eutsan beren bizia Iaunari Euskalerriko katiguen askatasunagaitik, kalte barik gorde ta etxeratu leizan. Erabatera dana esatearren, egun atan Mungiarrak emon eben al izan eben dana, eta batu izan zan angoak eta beste asko erosteko lai&ntilde; bere.</p>
        </body>
      </text>
      <text>
        <front>
          <head rend='Bold'>--><p>XVIII.</p><--</head>
        </front>
        <body>
<p><hi rend='Bold'>KATIGUEN ETXERATZEA TA MATXINEN ERIOTZEA</hi></p>
<p>Bien bitartean eskari samurrak egiten iakozan Iaunari ta itxauten zan Burzei&ntilde;atar eta euren anaiak ondo amaituko euela Matxin eta lagunen erosmena. Igaroten ziran egunak eta illak, eta luzetuten zan euskaldun amaen larri sami&ntilde;a; ariketa egun pozgarri baten tximiztea legez zabaldu zan arte Bizkaiko kai ta itxasbasterrera io ebela katigu egon izan zireanak.</p>
<p>Lengo estutasun eta sami&ntilde;en ai&ntilde;akoa izan zan barriro sortu zan atsegin da poza. Errian itxauteko astibaga abiaten ziran itxasaldeko bidean zear, euren senideak bizirik ikusteko gurari biziaz.</p>
<p>Orai&ntilde; itanduko dozu, eta Matxin erriratu al da? Masustegiko zalduna bizirik eldu da? Orrako Mungian laztanduten eta besarkatuten diarduenetarik, zein da Matxin?</p>
<p>Itaune onei euretariko batek erantzungo dautse ta alan iakingo dogu zer iazo zan Bizargorriren erpe artean itxi genduzanetik gero.</p>
<p>Masustegiko zalduna, Mitxel gure ezaguna izango da albistaria, entzuteko belarriak zurtuten badoguz. Egun batzuetan Ama batzuen poza ta atsegi&ntilde;ak nasta zirean beste batzuen negar-anpulu ta zoti&ntilde;akaz. Gero iazoerak azalduten i&ntilde;arduenean Bizargorriren agintza gogorraren buztarripean len idoro zireanak, adi-adi egoten zirean entzule danak, eurak bere antxe egon baziran gura leukeela. Era onetan euskal bigira baten eragoion Mitxelek azalduten Bermeotik urten ebenetik arako egintzak eta guk esanik daukaguzan iazoerak gitxi-gora-bera erakutsi ostean, ekin eutsan beren sailari alantxe:</p>
<p>&laquo;Iaungoikoak alan gura-ta garaitzarik ikusgarriena lortuteko gengozanean, iausi gintzazan, Matxin gure nausia zauritu zalako, arerioen ontzidiaren menpean eta Bizargorriren aurrera eroan ginduezan bera ta lagunok. Orduan asi zan beste guda garratzago bat: bada ezaguturik Bizargorrik Matxinen biotz eta azartasun bardinbakoak beraganatu gura eban ainbeste gauza zan itxas-gizona. Eskatu eutsan Tarko biurtu leitela goraturik igaz Prebisa-ko gudan iaditsiriko garaimen entzute andikoa. Agindu eutsan alan egiten baeuan ipi&ntilde;iko ebala ontzidi osoaren bigarren ta beren urrengo agintari eta beren izena zabalduko zala argi-errai&ntilde;uz beterik lurreko bazter guztietan, beren ondasunak ez euela eukiko neurririk eta biziko zala gero atsegin gozoen artean. A...-ko semeak, Billelaren neba sinizte bizidunak, beren zanetan euskaldun asaba garbien odola eukan, eta beraz si&ntilde;izteko egiak ukatu bai&ntilde;o lenago emongo eban dana, Iaungoikoaren aginduai zintzo eustearren. Benetan itandu eutsanean Bizargorrik: "Kristinau irauteko asmoa daukak? Ez dazauk ene eskupean agoala ta gura ioadana egiteko eskubidea iaunkoadala? Autu eik bitarik bat: edo kristautasuna uldu edo bizia galdu. Zer di&ntilde;ok?...".</p>
<p>&raquo;"Iakin eik, di&ntilde;otso, iakin eik si&ntilde;izte osoduna ta euskalduna noala, eta Iaunaren laguntasunaz berean zintzo iraungo ioadala, naiz da eguzkiak lur-itxasoai argi egiten ieutsen artean neke-mi&ntilde; eta ala gogorrenak irago bear izan".</p>
<p>&raquo;"Zer di&ntilde;ok? erantzun eutsan Bizargorrik; eztakik beingo baten aiotzaren ago zorrotzak, geiago badirauk eure siniztean, ebagiko ioazala ire buru ta aragiak? Eta ire seta bidebako orregaitik eure lagunak bere bizia galdu bearko iauela?".</p>
<p>&raquo;"Alperrik dok eukitea, Matxinek Matin doan artean etxok sinizmena ukatuko eta ene lagunok bere baiakiek ondasunik goratuena sinizte donea doala eta aurrenengo bakotxak berena zaindu bear ioala. Nik barriz ez bizitza bat, baita eun banaieukazak bere, danak Iaungoikoaren goraldirako eta sinizmen donearen alde pozarren osta emongo naieukezak".</p>
<p>&raquo;Amurrutu zan onelango erantzuereaz eta galtzairua goraturik ebagi eutsan Matxini burua sorburutik, gero zulotuten eutsala biotza. Azkenik bota eben itxasoko uin artera, beren arima ederra igoten zala odeiak urraturik zeruko iargoira betiraunean bardinbako sariak atsedeteko. O sinizte donea iagotarren bizia emonaz irabaziriko garaitza zorionekoa! Matxinen arimeak zerura egaz egin ebanean aingeruak lagun euazala, guztiok gengozan gerturik eta pozarren biziak emoteko, itxas-bidean gure buruzagia zanari, zeruko bidean bere iarraituteko gurari ixetuaz. O Matxin lagun ona, deadar egiten neutsan, zelan diraut bizirik zu nigandik aldenduta? Zer izango da gugaz zure aurrean ezkagozala? Zelango arpegiaz elduko gara Euskalerrira i&ntilde;oz aratuten bagara arerio onen erpeetarik urten-da? Eta bakotxak zirikatuten ebazan arerioak beste ainbeste beragan egin eiela eskatuaz si&ntilde;iztedunak zireala-ta. Baia diruzaleak zirean ezkero, ondasun andiak batuteko ustea euken, salgai imi&ntilde;irik nok ondo erosi izango zalakoan.</p>
<p>&raquo;Guk Turkotzarren buztarripean irago doguzan neke ta larritasunak eta enpaduak ulertuteko, bertan egon bearko leite eta arean lendik ba ei dakizue.</p>
<p>&raquo;Baia, nok aituerazo gure erosle doneak, Burzei&ntilde;ako Bakartegi-tar eta anaien ardura andi ta egikera onak kristi&ntilde;auak siniztea ta ekandu onak galdu etzeiezan eta gure egoera negargarria arinduteko? Amaika esker zor iake ongille ain bardinbakoai! Askok eurakaitik badauke katigutasunetik askatu-ta sorterriko argi ta aixaroa atsedeteko zoriona, zeinbatek euren bidez badirau oraindi&ntilde;okarren geure sinizmen donean. Turkoen esetsi danai eutsi&ntilde;ik? Eta, zeinbat euren iarraipide onen bitartez zintzo iraun ondoan Iaunak eroan dauz oi&ntilde;aze mi&ntilde; eta ala gogorren alogera ta bearsari aberatsak emoteko zeru zabaletara?</p>
<p>&raquo;Egiaz, praille onen katigu-errukarriakanako maitetasunak biotza erain eutsan Iaungoikoaren laguntzaz ezelango eran lagundu al baneuntzen euren egintza doneai, dana egiten eskiniterai&ntilde;oan; eta Iaunak gauzen ioapideak alan zuzenduten baeuzan, neure burua bere onetarakoxe opa neban ondasunokaz batera&raquo;.</p>
<p>Beste gauza asko bere bazi&ntilde;oazan Mitxelek Turkoen artean, Matxin andiak sinizdonearen alde bizia emon ostean iazorikoak eta iakingarriak izan arren, emen ain egokiro eztatozanak.</p>
        </body>
      </text>
      <text>
        <front>
          <head rend='Bold'>--><p>XIX.</p><--</head>
        </front>
        <body>
<p><hi rend='Bold'>BILLELAREN ERIOTZA GOZOA</hi></p>
<p>Orai&ntilde; A...-ko etxaguntzan begirakunea ezarten dozula, iakin gurako dozula deritxat zer gerta ete dan bertakoetan, eta batez bere Billela Matxinen arreba Iaungoikotiagaz.</p>
<p>Mitxelek ekarri euazan barriakaz batzuen biotza lelengoan illundu ei zan, baia Billela pozez ganezturik legez ebillen, argi ta garbi aurretiko ikusmenaren askakuntza igarri eualako ta sarritan entzuten eualako berari egiten eutsazan dei gozoen dunduria. Ordutik emon zan geroago ta geiago zeruko gauzak gogartean ausnartuten, eta irakiten eutsen erraiak Iaungoikoa ta Maria Orbanbakoa ikusteko gurariak sortuten eutsan bero gartsuaz. Asi zan eskari samur eta goriak egiten, arren! laburtu leitela lurreko bizitzaren epea, bete leitezan nebeak, zerura uso politaren antzera Turkoen atzarnarretarik egaz egitean, egiten eutsazan deiak. Onetarako iminten euazan bitartekotzat beste zerutar eta done autuen arrenakaz batera beren neba maitearenak.</p>
<p>Eta esan da egin: egun gitxi barru emon eutsazan Iaunak beraganatu gura ebala ulertu eragiten eutsen ezaupideak. Artu euan sukar zoli batek, eta osagillak laster ioango iakola esan arren, ezetz i&ntilde;oan berak, eta etzegoala osatuko zalako usterik euki bearrik, alper zalako, Iaunaren erabagiak aldatu ezin leitekezala-ta. Ainbat lasterren artu gura izan zeituzan Elizako guztiak eta ikusten ioakozan guztiai eskatuten eutsen, arren! poztu eitezala beragaz, lurreko neke ta atsekabeak itxi-ta zeruko azkenik bagako bizitzara ioialako. Beren maitetasuna zan Iesus laztanagaz eukezan autu gozoak eta bardin beren Ama Andra Mariagaz. Egunero geituten iakon gaixo, sukar bizia, eta eldu iakon, maitetasunaren indarrak bultzau-ta, itxaroten egoan eriotzako unea eta Iesus eta Mariaren izen gozoak biotzean eta ezpanetan eukazala emon eutsan Iaunari beren arima garbi, eder eta maitatia, laztan gozo bataz nastean; aingeru bat zerutik iatzi ta illgo balitz geratuko leiten eran, geldituten zala beren gorpuzkia.</p>
<p>Askok goratu ebezan beren egite onak, batez bere urretik ezautu ebenak. Baita eskeko askoren negarrak ondo agertuten eban euren Ama ta gordelaria izan zala benetan, zeruko iargoi goratuan ainbeste onegi&ntilde;en sari ugaria artu izango eban A...-tarra. Zorionekoa egiaz eriotzako orduan ain ezaugarri ederrakaz aurkituten dana! Zorionekoak bizitzan berak legez asi onak ereiten dabezanak, une atan onera bardi&ntilde;ak batu ta lortu al izateko! Baia zoriontsua benetan Billela lez Iaungoikoaren maitetasunaren indarrez illten dana, zeru zabaletan Bera maitetu ta laztanduteko betiraun guztian.</p>
        </body>
      </text>
      <text>
        <front>
          <head rend='Bold'>--><p>XX.</p><--</head>
        </front>
        <body>
<p><hi rend='Bold'>MITXELEN BARRIA</hi></p>
<p>Onenbestegaz bideak leundurik geratu iakozan Mitxelen Iaunari opa eutsan eskintzaria beteteko. Bada etxekoen ostetasun pizka bat goiturik, itundu zan egun gitxi barru Burze&ntilde;ako Bakartegitarrakaz eta onek eskale argidotarraren asmo ta uste goratuak lenengo azterturik, bakar-laguntzat artu euen, ordutik Masustegiko semearen biotza poz barri ta neurribakoaz ganezkatutik ebillela, ber-berak beren burua ezagutu ezin euan eran. Gero zeruko bidean egin euazan aurrerapenak eta betiraunerako irabazi zituan ondasunak Iaungoikoak ondo neurtuta daukoz eta euren saria atsedeten idoroten dala deritxagu eta egunen baten guztiok geure begien aurrean ikusiko dogu.</p>
<p>Baia iakitekoa da beren bakar-lagunak eskatuta sarritan azaldu bear izaten ebazala Matxinen eriotza eta beste egikera arrigarriak, eta batek bai&ntilde;o geiagok iratsi ebazala egintza gomutagarriok, geroko gizaldietan beren entzute onak iraun eian, eta batez bere Bizkaitarrai antxinakoen o&ntilde;atzai iarraitu leioen iarraipidetzat iminteko.</p>
<p>Ara emen itz neurtuetan zelan goratuten dauzan Matxinen izena ta egikera andiak, non edo non ikusi genduan eskutizmen batek.</p>
        </body>
      </text>
      <text>
        <front>
          <head rend='Bold'>--><p>XXI.</p><--</head>
        </front>
        <body>
<p><hi rend='Bold'>MATXINEN EGIKERAK NEURTITZEAN</hi></p>
<p><hi rend='Bold'>MATXIN MUNGIATAR EUSKELDUN ARGIARI</hi></p>
<p><hi rend='Bold'>I</hi></p>
<p>Bizkai-erria, entzun eidazu:</p>
<p>Nik zure goratasuna</p>
<p>Erestean gaur nai neukeoe</p>
<p>Iratsi ezetasuna</p>
<p>Austu ta igartu diran azurrai</p>
<p>Kenduaz makaltasuna</p>
<p>Bizkortu daiten biotz danetan</p>
<p>Indardun azartasuna.</p>
<p>Bizkai maltea, betiraunean</p>
<p>Iainkoak gorde zaizala:</p>
<p>Erez neurtuan zure egikerak</p>
<p>Goratzen asten nazala,</p>
<p>Alkarren leian amaika gizon</p>
<p>Dakusdaz iatordazala</p>
<p>Euren artean aukeratuten</p>
<p>Neuretzat erraz eztala.</p>
<p>Bizkai neurea, seme argiak</p>
<p>Daukazuz zeure altsoan</p>
<p>Eun da eun aldiz atzerritarren</p>
<p>Goitulariak gudetan:</p>
<p>Baia gaur mi&ntilde;ak eresi nai dau</p>
<p>Itz neurtu eta gozoan</p>
<p><hi rend='Italic'>Matxin </hi>euskeldun Mungiakoak</p>
<p>Zei&ntilde; toki daukan euretan.</p>
<p><hi rend='Bold'>II</hi></p>
<p>Iaungoikoak ugari</p>
<p>Zabaldu euazan</p>
<p>Loraz estalduriko</p>
<p>Zelai ederrean</p>
<p>Erri politxu batek</p>
<p>Atsegi&ntilde; artean</p>
<p>Burua goratzen dau</p>
<p>Ibaitxo ertzean.</p>
<p>Mungiaren izena</p>
<p>Berari Bizkaian</p>
<p>Pozez deituten iako</p>
<p>Inguru-marian:</p>
<p>Erri zoragarria</p>
<p>Zara bai benetan</p>
<p>Txori abi bat legez</p>
<p>Ibarren erdian.</p>
<p>Urregorrizko mi&ntilde;az</p>
<p>Erezi gozoan</p>
<p>Txoridun baso, landak,</p>
<p>Arra&ntilde;ak daukezan</p>
<p>Ibaiak zuk imi&ntilde;i</p>
<p>Al zei&ntilde;kez zeruan,</p>
<p>Berezi, mintegiak</p>
<p>Soroien ondoan.</p>
<p>Baia <hi rend='Italic'>Matxin </hi>andien</p>
<p>Izena Mungian</p>
<p>Entzun beite pozezko</p>
<p>Dunduri artean,</p>
<p>Berak argierrai&ntilde;uz</p>
<p>Bizkaiko lurrean</p>
<p>Gaillartu danalako</p>
<p>Izarrez ganean.</p>
<p><hi rend='Bold'>III</hi></p>
<p>Gudari ona da <hi rend='Italic'>Matxin</hi></p>
<p>Ta biotz andiduna,</p>
<p>Bere besoen indarrez</p>
<p>Eun aldiz mairua</p>
<p>Aiotz zorrotzaz igeri</p>
<p>Arin bota euana.</p>
<p>Guda garratzen ostean</p>
<p>Bizkaiko lur gozora</p>
<p>Biurtu zan Buruzagi</p>
<p>Beren bekokiertza</p>
<p>Eri&ntilde;otzezko estunaz</p>
<p>Apaindua eukala.</p>
<p>Ezin da egon luzero</p>
<p>Atsegin da pozkira</p>
<p>Idoroten dan lurrean;</p>
<p>Ara, badabil deika</p>
<p>Beraganduten lagunak</p>
<p>Goituteko Mairua.</p>
<p>Matxinen deia entzunik</p>
<p>Gertu lagundutera</p>
<p>Pozarren batuten iako</p>
<p>Bizkaitar gazteria,</p>
<p>Guztiak Iainkoagaitik</p>
<p>Emon naian bizia.</p>
<p>Itxirik erri laztanak</p>
<p>Eunka doaz gudara</p>
<p>Agintari dala <hi rend='Italic'>Matxin</hi></p>
<p>Dalako bioztsua,</p>
<p>Arerioak goituten</p>
<p>Bizkortuteko onena.</p>
<p>Badoaz uin-zantsoka</p>
<p>Pozturik itxas-urak</p>
<p>Urrindutean lurretik</p>
<p>Eiten dauez agurrak</p>
<p>Ontzia bultza-bultzaka</p>
<p>Badaroala aizeak.</p>
<p>Itsaso urdin barruan</p>
<p>Mutil itxas gizonak</p>
<p><hi rend='Italic'>Matxin</hi>egaz doalako</p>
<p>Pozik idoroten da</p>
<p>Gura dau elduko balitz</p>
<p>Gudarako erea.</p>
<p>Bai&ntilde;a beingoan balitz lez</p>
<p>Amurrutu ekatxa</p>
<p>Itxasoa asti&ntilde;-astinik</p>
<p>Azten da orroaka</p>
<p>Ikaratu al baleike</p>
<p>Bizkaitar gaztedia.</p>
<p>Aire gogorrak bidea</p>
<p>Galdu eragin dautso</p>
<p>Ontsidia beragandik</p>
<p>Urrin aldendu iako</p>
<p>Ta galduteko zorian</p>
<p>Ito bearrik dago.</p>
<p><hi rend='Bold'>IV</hi></p>
<p>Atsekabe ta estutasunez</p>
<p>Mungiatarren biotza</p>
<p>Samin-sami&ntilde;a dagon artean</p>
<p>Argi bat agertuten da</p>
<p>An ontziaren aurre alderantz</p>
<p>Poztuaz biotz illuna:</p>
<p>Beso indarrez orduan laster</p>
<p>Aurrera doa ontzia</p>
<p>Batu gurarik</p>
<p>Uintza ganetik</p>
<p>Ontzi-lagunen ondora.</p>
<p>Mi&ntilde;aren mi&ntilde;a! untzi talda bat</p>
<p>Badator arin-arinka:</p>
<p>Bizargorri dau beren nagusi:</p>
<p>Txakurtzar amurrutua</p>
<p>Dirudi ausi-eginik itzal</p>
<p>Doana euren ganera</p>
<p>Ixetuten da orduan <hi rend='Italic'>Matxin,</hi></p>
<p>Goratuten dan aiotza</p>
<p>Odolez dana</p>
<p>Gorri-gorria</p>
<p>Ikusi gura dauala.</p>
<p>Elduten iako arerioa</p>
<p>Dariozala eskutik</p>
<p>Tximizta garrak, eta orroaren</p>
<p>Ago zabalaz esanik:</p>
<p>&laquo;Alper-alperrik, ume makalok</p>
<p>Eztaukezue indarrik</p>
<p>Itxas burrukan iragoteko</p>
<p>Gure bultzaka. Ken ortik!&raquo;</p>
<p>Ai! etzekian</p>
<p>Zei&ntilde;en eskuan</p>
<p>Iausi bear zan bertatik.</p>
<p>Ikusi dozu berezi baten</p>
<p>Zelan gose dan otsoa</p>
<p>Bildoztsuari ieurtiten iakon?</p>
<p>Era berean aiotza</p>
<p>Esku batean diz-diz erainik</p>
<p>Sartzen da <hi rend='Italic'>Matxin</hi> argia</p>
<p>Arerioen ontzi artean</p>
<p>Illik botarik eundaka:</p>
<p>Dana orduan</p>
<p>Garrasia zan,</p>
<p>Ill egarria zan dana.</p>
<p>Barriz zatitu badira aiotzak</p>
<p>Ta galtzaidua ausi bada</p>
<p>Bizkaitar ona ezta nekatu,</p>
<p>Arturik gogor arrauna</p>
<p>Trisketan deituz arerioak</p>
<p>Auzpez botarik lurrera</p>
<p>Bat bai&ntilde;o geian idoro ei zan</p>
<p>Kendurik ontzi-burdi&ntilde;a</p>
<p>Galtzaidua lez</p>
<p>Erai&ntilde;ik, auzpez</p>
<p>Eun da eun itxi euzana.</p>
<p>Euzki argiak iru bat bider</p>
<p>Errai&ntilde;uz zeru zabalak</p>
<p>Edertu deituz: gudan dakusaz</p>
<p>Geutarrak urrengo goizak.</p>
<p>Mairu zantarren lotsa gorria</p>
<p>Ez ikustarren euzkiak</p>
<p>Astinduten dauz aixe gogorrez</p>
<p>Itxasoko uin bizdunak</p>
<p>Ta <hi rend='Italic'>Matxin</hi> ona</p>
<p>Garaitzatua</p>
<p>Dakarde untzi lagunak.</p>
<p><hi rend='Bold'>V</hi></p>
<p>Atsegin pizkat arturik</p>
<p>Ta itxirik lur maitea</p>
<p>Lagunakaz gure Matxin</p>
<p>Barriz doa gudara,</p>
<p>Gura dabela garaitu</p>
<p>Turko arerioa.</p>
<p>Itxas barruan dagola,</p>
<p>Bizkaiko kai ederrak</p>
<p>Urrin itxirik atzean,</p>
<p>Ieurtin dira Mairuak</p>
<p>Matxinen untzi ganera,</p>
<p>Botata amorru bitzak.</p>
<p>Baia ezta ikaratuten</p>
<p>Bizkaitarren biotza</p>
<p>Mairu bultzakia eusteko</p>
<p><hi rend='Italic'>Matxin</hi> zolituten da,</p>
<p>Ligoi bat legez erdian</p>
<p>Aurkitzen da burruka.</p>
<p>Uriolaren antzean</p>
<p>Mairutzarren odola</p>
<p>Nastaten da itxas-urakaz</p>
<p>Ontzitik ixurita:</p>
<p>Ainbesterai&ntilde;o eskuak</p>
<p>Darabil galtzaidua.</p>
<p>Gauza samina! su ta gar</p>
<p>Guda egoanean</p>
<p>Gure <hi rend='Italic'>Matxin</hi> zauritua</p>
<p>Iausiten da lurrean,</p>
<p>Aurkituten dala laster</p>
<p><hi rend='Italic'>Barbarroja</hi>n aurrean.</p>
<p>Itanduten asten iako</p>
<p>Arrokeriz beterik:</p>
<p>&laquo;Kristinau antza badaukak</p>
<p>Erantzi eik bertatik</p>
<p>Turko biurtu bear dok</p>
<p>Irauteko bizirik&raquo;.</p>
<p>&laquo;Kristiuaua nok, Matxi&ntilde;ek</p>
<p>Beldur barik dirautso,</p>
<p>Sinistean biziko nok,</p>
<p>Iakik, ill arterai&ntilde;o,</p>
<p>Naiz da egon mi&ntilde; artean</p>
<p>Lurrak dirauan ai&ntilde;o&raquo;.</p>
<p>&laquo;Zer di&ntilde;ok? Beingo batean</p>
<p>Aiotz ertz zorroztuak</p>
<p>Sinizmenean badirauk</p>
<p>Ebagiko euazak</p>
<p>Beratuten besoa</p>
<p>Bizitzaren ariak&raquo;.</p>
<p>&laquo;Neuk ukatu! Neuk Iesusen</p>
<p>Si&ntilde;izte ain donea</p>
<p>Neuk ukatu, neuk! Arren! ez...&raquo;.</p>
<p>Orduan sorburua</p>
<p>Elagi eutsen aiotzaz</p>
<p>Zuloturik biotza.</p>
<p>Itxasoko uin astinok</p>
<p>Emon eutsen obia,</p>
<p>Izarrez-goiko iargoian</p>
<p>Iezarri zan arima</p>
<p>Atsegin daian betiko,</p>
<p>Zoriondun saria.</p>
<p>Igoizu, zoaz, usoa,</p>
<p>Ioten eres-gozoak,</p>
<p>Egazka zoaz zerurantz:</p>
<p>Ioan iatzuz nekeak</p>
<p>Asi iatzuz bai zeruan</p>
<p>Amai bagako pozak.</p>
<p><hi rend='Italic'>Matxin</hi> andia, garaitza</p>
<p>Lortu dozun ezkero</p>
<p>Laguntza Euskaldunari</p>
<p>Emon gudatuteko</p>
<p>Bear dana iaditsirik</p>
<p>Seme ona izateko.</p>
<p>Begira, Matxin, begira</p>
<p>Euskalerri gaixora!</p>
<p>Ixuri ortik txinpartak</p>
<p>Erreteko deungea,</p>
<p>Maitatu daigun guzitok</p>
<p>Alkar da Iangoikoa.</p>
<p>Berton amaituten dogu irakurgai au geuk bere, zeuk beste obeago batzuek euskaldunen onerako atera daizuzala gura geunkela, Euskalerriko iazoera gomutagarriai bizitza luze ta zorionekoa emon daioezun; erabatera oraingo ta gerokoai iragarriko dautsezu seme argi ta antxinakoen dui&ntilde;ak eta obeak bere izateko nortzuen oi&ntilde;atzai iarraitu bear deutsen, eta euroi iarkiten iakezanak lotsatu daitezan, edo beintzat Amaren seme zintzoai galazo barik egi&ntilde;en one-onetan, bakean itxi daioen euren arazo ta lanai daragoioenean.</p>
<p>Agur, adiskidea aintzat euki gura bagozuz; osterantzean bere Iaungoikoak lagundu daizula, ta agur onenbestegaz.</p>
<p>A.M.D.G.</p>
        </body>
      </text>
    </group>
  </text>
</TEI.2>

