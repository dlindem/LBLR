<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Koplak</title>
        <author>Jean Baptiste Elizanburu</author>
        <respStmt>Ez dauka</respStmt>
     </titleStmt>
     <extent>3.204 hitz, 21.741 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>ElizanburuJBKoplak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/E/ElizanburuJBKoplak.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Bertsolaritzaren historia II, (Patri Urkizuren edizioa). Etor, 1991</bibl>
        <notesStmt><note>Iturburuen datazioa: 1855-1867</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-LAP</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Koplak -- Jean Baptiste Elizanburu</docTitle>
    </front>
    <group>
      <text>
        <front>
          <head rend='Bold'>--><p>MARIA</p><--</head>
        </front>
        <body>
<p>Bertzek erran baitute</p>
<p>Nik baino lehen</p>
<p>Hainitz adituz dela hainitz ikhasten,</p>
<p>Uzte dut on den</p>
<p>Nik dakidan bezala guziek arren</p>
<p>Jakin dezaten...</p>
<p>Beraz aipha dezagun Maria nor den.</p>
<p>Aztal biribil eta</p>
<p>Zangar ertsia,</p>
<p>Eskuaren beteko zango bihia</p>
<p>Ttiki ttikia,</p>
<p>Golkoz aberats eta lerden gerria,</p>
<p>Erne begia...</p>
<p>Nolako panpina den horra Maria!</p>
<p>Erle bat da Maria</p>
<p>Etxe-barnean</p>
<p>Eta landan oro bat hari lanean</p>
<p>Behar denean.</p>
<p>Aphaintzeko pulliki behin astean.</p>
<p>&mdash;Noiz?... Igandean.</p>
<p>Uztai beharrik ez du soinaren pean.</p>
<p>Solas alegera bat</p>
<p>Erranagatik,</p>
<p>Irri freskorik baizik ez dut izan nik</p>
<p>Maria ganik.</p>
<p>Adiskidekin ez du handitasunik,</p>
<p>Bainan hargatik,</p>
<p>Ez erran Mariari solas arinik.</p>
<p>Mariak baratzetik</p>
<p>Badu berea,</p>
<p>Udan eta neguan lorez bethea</p>
<p>Errekartea.</p>
<p>Bere loren artean erdi gordea</p>
<p>Gaxo maitea!</p>
<p>Bera da pullitena hango lorea.</p>
<p>Mariak baldin badu</p>
<p>Moltsa joria:</p>
<p>Merkatura goateko badu saskia,</p>
<p>Xuri-xuria.</p>
<p>Arroltze lau dotzena, oilasko bia,</p>
<p>Salduz guzia,</p>
<p>Zertako den aberats horra Maria!</p>
<p>Jendek erranik ere</p>
<p>Hala eta hola...</p>
<p>Maria batzuetan, ez jakin nola,</p>
<p>Goibel dagola...</p>
<p>Bertzetan nigartto bat jausten zaiola...</p>
<p>Zer zaio axola?</p>
<p>Baluke nahi balu aise konsola.</p>
<p>Igandetan Maria</p>
<p>Zinez panpina,</p>
<p>Zapata xabalekin soinmotx urdina,</p>
<p>Berak egina,</p>
<p>Elizako bidean arin-arina;</p>
<p>Mila sorgina!</p>
<p>Errege baldin banitz zer erregina!</p>
        </body>
      </text>
      <text>
        <front>
          <head rend='Bold'>--><p>ERI ALEGIAZKOA</p><--</head>
        </front>
        <body>
<p>Erran duzun bezala, Grazien maitia,</p>
<p>Eritasun bat badut nik hainitz handia,</p>
<p>Mafrundi eta sukhar, bat eta bertzia,</p>
<p>Deus handirik eztuk, bainan gosetia.</p>
<p>Gaitzak ninduenean ondikotz! sesitu,</p>
<p>Nere biziaz nuen betikotz etsitu,</p>
<p>Biharamunean nintzen ohean gelditu,</p>
<p>Jeiki nintzenekotzat bazen apetitu.</p>
<p>Barraiatu zenean gaitzaren berria,</p>
<p>Guziek nahi zuten ikhusi eria,</p>
<p>Batek erraiten zuen triste da begia,</p>
<p>Bertan haren ondotik gaitza da handia!</p>
<p>Eriak memento hartan zer zuen pentsatzen,</p>
<p>Adiskide maitia, ez dautzut erraiten,</p>
<p>Gaitza nere baitharik oraino urrun zen,</p>
<p>Ezen pausatu nahiz gelditua nintzen.</p>
<p>Jeiki eta juan behar zen infirmeriara,</p>
<p>Bainan han sartzekotzat behar zen papera,</p>
<p>Eman zautanean beraz Leontrek afera,</p>
<p>Juan nintzen berehala erien etxera.</p>
<p>Athea ideki eta nik zer dut ikhusten</p>
<p>Boltexur bat lasterka ni ganat heldu zen,</p>
<p>Halto, adiskidea, ez duzu aditzen,</p>
<p>Pasaporterik gabe ez da hemen sartzen.</p>
<p>Nik orduan sakelan sartzen dut eskua,</p>
<p>Eta atheratzen dut paper galdatua;</p>
<p>Erraiten dudalarik: Oi, mila debrua!</p>
<p>Nongo presondegian othe nauk sarthua?</p>
<p>Boltexurra heldu da kadira batekin,</p>
<p>Eta erraiten darot: Jar zaite hor, Pattin!</p>
<p>Nik berriz erreposta: Mila esker, Kattalin!</p>
<p>Othoi fite zatozkit gosariarekin.</p>
<p>Oren baten buruan, huna boltexurra,</p>
<p>Jauna, zer plazer duzu tisana ala ura?</p>
<p>Ixil zaite, Kattalin, ez naiz trufa gura,</p>
<p>Othoi emazu laster oilasko bat susa.</p>
<p>Eguerdi pasatu eta oren bat harekin,</p>
<p>Boltexurra heldu da arrolize batekin!</p>
<p>Erraiten dautalarik: Orizu han, Pattin,</p>
<p>Ongi izanen zare gaurko zu hunekin.</p>
<p>Zoin oilarrek errun du arroltze eder hau?</p>
<p>Irents nintzazke batian holako hamalau!</p>
<p>Jadanik pasatu ditut aski arin bi gau,</p>
<p>Heldu den gauarentzat maska ona duk hau!</p>
<p>Eguna pasatu eta ethorri arratsa,</p>
<p>Gau hortan amentsentzat ez nintzen ni lotsa,</p>
<p>Etzen fite ethorri biharamun goiza,</p>
<p>Beheiti jaitsi nintzen sendaturik ontsa.</p>
<p>Jadanik jastatu dut nik presondegi frango,</p>
<p>Bainan orotan bazen zerbait asetzeko,</p>
<p>Goitikuan azkar, beheitikuan flako,</p>
<p>Ez nauk ni gehiago infirmeriako.</p>
        </body>
      </text>
      <text>
        <front>
          <head rend='Bold'>--><p>HOGOIGARREN URTHERA HARI NAIZ</p><--</head>
        </front>
        <body>
<p><hi rend='Bold'> (Gazte hiltzera dohanaren kantua)</hi></p>
<p>Hogoigarren urthera hari naiz hurbiltzen,</p>
<p>Eta nere oinetan tonba dut ikhusten.</p>
<p>Ni zertako mundura ethorria nintzen?</p>
<p>Ondikotz! ez sortzea neretzat hobe zen.</p>
<p>Sekulan zoriona zer den jakin gabe,</p>
<p>Hainitz dut nik lurrean izan atsekabe.</p>
<p>Lore sortu orduko histu baten pare,</p>
<p>Biziaren uztera guti naiz herabe.</p>
<p>Ez-ez enau izitzen ez ni herioak,</p>
<p>Laster khen dezadala bizia Jainkoak!</p>
<p>Sehaskan galdu ditut nere burhasoak;</p>
<p>Zer diren eztut jakin etxeko gozoak.</p>
<p>&laquo;Aita ama maiteak, zertako mundutik</p>
<p>Zerura goan zineten ni hemen utzirik?</p>
<p>Ez dut nik mundu huntan izan sosegurik,</p>
<p>Ez baitut ezagutu amaren musurik&raquo;.</p>
<p>Hamazazpi urthetan, zorigaitz dorphea!</p>
<p>Izar bat maitatu dut parerik gabea;</p>
<p>Aingeru bat zaiteken, zeruko umea;</p>
<p>Nere bihotz eritik juan darot bakea.</p>
<p>&laquo;Nahiz aingeru ona, ez duzun sekulan</p>
<p>Munduan jakin zenbat nik maite zintudan,</p>
<p>Urus zarenaz geroz Jaunaren oinetan,</p>
<p>Ez nezazula ahantz zure othoitzetan&raquo;.</p>
<p>Anaia bat banuen haurra nintzelarik,</p>
<p>Soldado juan zen eta nik ez dut berririk:</p>
<p>Aita amekin dela ez daite dudarik,</p>
<p>Niri begira daude hirurak zerutik.</p>
<p>Ahituz banarama nere oinhazeak,</p>
<p>Burhasoen aldera deitzen nau zortheak,</p>
<p>Nork ditu arthatuko, ait'ama maiteak,</p>
<p>Zuen tonba gainean nik eman loreak?</p>
<p>Nere gorphutz flakoa lurrerat orduko.</p>
<p>Nor othe da munduan nitaz orhoituko?</p>
<p>Nere ehortz lekhura nor da hurbilduko?</p>
<p>Lore berririk ez da neretzat sortuko!</p>
<p>Mendian ur xirripa, harrien artean,</p>
<p>Auhen eta nigarrez jausten da bidean,</p>
<p>Izan nahi bailuke zelhai ederrean...</p>
<p>Hala nere egunak badohaz lurrean.</p>
        </body>
      </text>
      <text>
        <front>
          <head rend='Bold'>--><p>IKHUSTEN DUZU GOIZEAN</p><--</head>
        </front>
        <body>
<p>Ikhusten duzu goizean,</p>
<p>Argia hasten denean,</p>
<p>Menditto baten gainean,</p>
<p>Etxe ttipitto aintzin xuri bat,</p>
<p>Lau haitz ondoren erdian,</p>
<p>Xakur xuri bat athean,</p>
<p>Ithurri&ntilde;o bat aldean:</p>
<p>Han bizi naiz ni bakean.</p>
<p>Nahiz ez den gaztelua,</p>
<p>Maite dut nik sor-lekhua,</p>
<p>Aiten aitek hautatua.</p>
<p>Etxetik kanpo zait iduritzen</p>
<p>Nonbeit naizela galdua,</p>
<p>Nola han bainaiz sorthua,</p>
<p>Han utziko dut mundua,</p>
<p>Galtzen ez badut zentzua.</p>
<p>Etxean ditut nereak,</p>
<p>Akilo, haitzur, goldeak;</p>
<p>Uztarri eta hedeak;</p>
<p>Jazko bihiez, ditut oraino</p>
<p>Zoko guziak betheak:</p>
<p>Nola iragan urtheak</p>
<p>Emaiten badu bertzeak</p>
<p>Ez gaitu hilen goseak.</p>
<p>Landako hirur behiak,</p>
<p>Esnez hanpatu ditiak,</p>
<p>Ahatxe eta ergiak,</p>
<p>Bi idi handi, kopeta zuri,</p>
<p>Bizkar beltz, adar handiak.</p>
<p>Zikiro, bildots guriak,</p>
<p>Ahuntzak eta ardiak,</p>
<p>Nereak dire guziak.</p>
<p>Ez da munduan gizonik,</p>
<p>Erregerik ez printzerik,</p>
<p>Ni bezein urusa denik;</p>
<p>Badut andrea, badut semea,</p>
<p>Badut alaba ere nik;</p>
<p>Osasun ona batetik,</p>
<p>Ontasun aski bertzetik;</p>
<p>Zer behar dut gehiago nik?</p>
<p>Goizean hasiz lanean.</p>
<p>Arratsa heldu denean,</p>
<p>Nagusi naiz mahainean;</p>
<p>Giristino bat ona dut hartu:</p>
<p>Nik emaztea hartzean;</p>
<p>Ez du mehe egunean</p>
<p>Sarthuko uste gabean</p>
<p>Xingar hezurrik eltzean.</p>
<p>Piarres ene semea,</p>
<p>Nahiz oraino gaztea,</p>
<p>Da muthiko bat ernea;</p>
<p>Goizean goizik bazken erdira</p>
<p>Badarama arthaldea;</p>
<p>Segituz ene bidea,</p>
<p>Nola baitu egitea,</p>
<p>Ez du galduko etxea.</p>
<p>Ene alaba Kattalin,</p>
<p>Bere hameka urthekin,</p>
<p>Ongi doha amarekin:</p>
<p>Begiak ditu, amak bezala,</p>
<p>Zeru zola bezin urdin;</p>
<p>Uste dut denborarekin,</p>
<p>Oraiko itxurarekin,</p>
<p>Andre on bat dion egin.</p>
<p>Ez dugu behar lurrean.</p>
<p>Ongi bizirik etxean,</p>
<p>Utzi laguna gosean;</p>
<p>Ez du beharrak sekulan jotzen</p>
<p>Gure etxeko athean,</p>
<p>Non ez duen mahainean,</p>
<p>Otruntza ordu denean.</p>
<p>Lekhu bat gure aldean.</p>
<p>Ene andrea Maria,</p>
<p>Ez da andre bat handia</p>
<p>Bainan emazte garbia;</p>
<p>Irri batentzat badut etxean</p>
<p>Nik behar dudan guzia:</p>
<p>Gald'egiten dut grazia,</p>
<p>Dudan bezala hasia,</p>
<p>Akhabatzeko bizia.</p>
        </body>
      </text>
      <text>
        <front>
          <head rend='Bold'>--><p>IRAGAN BESTA BIHARAMUNIAN</p><--</head>
        </front>
        <body>
<p>Iragan besta biharamunian,</p>
<p>Berek dakiten xoko batian,</p>
<p>Lau andre hirur mutxurdin, bat alarguna, jarriak itzalian,</p>
<p>Harri xabal bat belhaunen gainian,</p>
<p>Hari ziren, hari ziren trukian.</p>
<p>Zer othe duten nik jakin nahi</p>
<p>Pitxarrarekin bertze jaun hori;</p>
<p>Zorroa du biribila, moko mehea, tente xutik egoiki,</p>
<p>Xahako bat othe den nago ni,</p>
<p>Hanpatua, hanpatua ederki.</p>
<p>Jes! nik oraino zer dut ikhusten?</p>
<p>Zer hegalpean dute gordetzen?</p>
<p>Egoitza goxo hortarik, burua alto, xahakoaz trufatzen,</p>
<p>Bihotzez azkarrago zeren den,</p>
<p>Kuiattoa, kuiattoa ari zen.</p>
<p>Handik, ximiko, hemendik irri,</p>
<p>Haurrak bezala jostetan ari;</p>
<p>Gogotik ematen dute begi kolpe bat hegal pean denari;</p>
<p>Hitz bat erran gogo diote sarri</p>
<p>Beharrirat, beharrirat kuiari.</p>
<p>Seira truk dira zazpietarik,</p>
<p>Tantoz orobat bi aldetarik.</p>
<p>Xahakoa eroria da, mokoz iphurdi, naski odol husturik;</p>
<p>Kuiattoa han dago etzanik,</p>
<p>Azken hatsa, azken hatsa emanik.</p>
<p>Gezurrik gabe goazen, Maria;</p>
<p>Eman jokoan ezti eztia;</p>
<p>Hurbil zan untzi beltz hori, dezagun edan trago bat edo bia,</p>
<p>Bihotza dinat epheltzen hasia;</p>
<p>Harek zuen, harek zuen grazia.</p>
<p>Zahagiaren seme joria,</p>
<p>Nun duk axtiko zorro lodia?</p>
<p>Gaizoa, lehen birundan zurgatu dautek odolaren erdia!</p>
<p>Orai hor ago zimurrik arpegia.</p>
<p>Kokoriko, kokoriko jarria.</p>
<p>Nahiz zeraukan azken eskua,</p>
<p>Mariak zuen hasi gudua:</p>
<p>Truk. &mdash;Jo zan. &mdash;Mariak xango, Katixak xaldun, Marixumek hirua.</p>
<p>Mari-Martin, xoratu zain burua,</p>
<p>Lauarekin hiruaren keinua!</p>
<p>Ago, Maria, othoi, ixilik,</p>
<p>Ez dun ikhusi nere keinurik.</p>
<p>Xorta bat edanez geroz begiak &ntilde;ir&ntilde;ir, zer ez dun ahalkerik?</p>
<p>Edan nezaken azkarren hortarik,</p>
<p>Gatilua, gatilua betherik.</p>
<p>Bazakinagu, tresna makurra,</p>
<p>Ezdunala hik hatsa laburra.</p>
<p>Ez dun, ez, dionan bezala huna xurgatuz biribildu muthurra,</p>
<p>Ez eta ere gorritu sudurra.</p>
<p>Milikatuz, milikatuz elhurra.</p>
<p>Apho mutxurdin moko biphila,</p>
<p>Zeren ondoan othe habila?</p>
<p>Hatz badun gibel aldean, ikhusiko dun zenbat naizen abila;</p>
<p>Xuhur badun, ago, neska xirtxila,</p>
<p>Ixil, ixil, ixil, ixil, ixila.</p>
<p>Kanak utzirik, eta tantoak,</p>
<p>Han zituzten han gero saltoak.</p>
<p>Bakharrik himen kontra, zer eginen du Man-Martin gaizoak?</p>
<p>Nahiz izan azkar zango besoak,</p>
<p>Hartu ditu, hartu ditu paloak.</p>
<p>Herriko besta arrats aphalian</p>
<p>Lau gatu zahar anjelusian,</p>
<p>Bat maingu, hirur saltoka, sorginak pujes! zohatzila bidian,</p>
<p>Nik ikhusi ditut amets batian,</p>
<p>Akhelarre, akhelarre gainian.</p>
        </body>
      </text>
      <text>
        <front>
          <head rend='Bold'>--><p>LEHEN ETA ORAl</p><--</head>
        </front>
        <body>
<p>Izan nauk ipharrera hego-aldetik,</p>
<p>Iguzkiko partera mendebaletik;</p>
<p>Eta diat ikusi guzien gainetik</p>
<p>Inozenzia hainitz gizonen partetik.</p>
<p>Abila hargatik</p>
<p>Duk, egundainotik,</p>
<p>Egin gabe deusik,</p>
<p>Ederkiena bizi bertzen lanetik.</p>
<p>Munduan jarri huan injustizia</p>
<p>Nagusitu zelakotz alferkeria.</p>
<p>Zenbait abilek ez dik denbora handia</p>
<p>Beretua zutela mundu hau guzia...</p>
<p>Hik, laboraria,</p>
<p>Eragin hazia</p>
<p>Eta bil bihia?</p>
<p>Abilarentzako huan ogi xuria.</p>
<p>Aditu diat ere bazka onenak</p>
<p>Ez zituela zaldi nekatzen zenak;</p>
<p>Oilo, oilasko eta oilanda gizenak</p>
<p>Jaten ez zituztela hazten zituenak;</p>
<p>Janari finenak,</p>
<p>Arno gozoenak,</p>
<p>Gauza hoberenak,</p>
<p>Abilek zituztela iresten denak!</p>
<p>Sortzetik hiltzeraino, laboraria,</p>
<p>Uztarri-pean huan hire tokia;</p>
<p>Eta, beti lanean higatuz bizia,</p>
<p>Hirerik ez ukeian non pausa erhia;</p>
<p>Bertzena guzia.</p>
<p>&mdash;Zer injustizia!</p>
<p>Ikharagarria!&mdash;</p>
<p>Azienden herrunkan hintzen jarria.</p>
<p>Hogoi mendez bedere hola munduan</p>
<p>Gizona gizonaren esklabo huan.</p>
<p>Abilek ezarria urrezko tronuan</p>
<p>Bahuan bat errege guzien buruan</p>
<p>Haren inguruan.</p>
<p>Alferrak ituan</p>
<p>Bizi deskantsuan.</p>
<p>Eta gu lanarekin beti guduan.</p>
<p>Lagunak ez duk errex orai sinhesten</p>
<p>Jenden inozentzia nolakoa zen:</p>
<p>Erregeren nahia baldin hala ba zen,</p>
<p>Miliunka zitian gizonak alxatzen,</p>
<p>Harmak har-arazten,</p>
<p>Lerroan ezartzen,</p>
<p>Gerlarat igortzen...</p>
<p>Eta han inozentek elgar xahutzen.</p>
<p>Zinez zorigaitzeko denbora hetan</p>
<p>Nolako miseria zen bazterretan!</p>
<p>Pobreak bilusikan non nahi bidetan</p>
<p>Otzak eta goseak hilak erdietan.</p>
<p>Zenbat ama, hetan.</p>
<p>&mdash;Haurrak besoetan</p>
<p>Gaxoak errestan&mdash;</p>
<p>Alferrak libertzen jauregietan!!</p>
<p>Ethorri huan bada noizbait orena</p>
<p>Gizona herrestatik alxatu uena</p>
<p>Eta, porroskaturik gathe zakarkena,</p>
<p>Bere gizon-dretxoak hartu zituena...</p>
<p>Hau gure aitena</p>
<p>Duk obra lehena</p>
<p>Eta ederrena.</p>
<p>Gizona esklabotik egin zutena.</p>
<p>Xoil ez dik ehun urte, lagun maiteak,</p>
<p>Gizonaren herrunkan gure jartzeak.</p>
<p>Lehen, batzu nagusi; esklabo bertzeak...</p>
<p>Iduri aita baten ez ziren semeak (umeak).</p>
<p>Geroztik jendeak</p>
<p>Handiak, xumeak,</p>
<p>Aberats, pobreak,</p>
<p>Lerro berean gaitik jarri legeak.</p>
<p>Ala, dadin aberats ala pobrea,</p>
<p>Gizona gizonaren duk haurridea;</p>
<p>Eta gu goratzeko bertzen aphaltzea,</p>
<p>Gure anaiari duk laido egitea.</p>
<p>Elgar aditzea,</p>
<p>Elgar maitatzea,</p>
<p>Eta laguntzea,</p>
<p>Hori duk egiazko Jainko-legea!!!</p>
        </body>
      </text>
      <text>
        <front>
          <head rend='Bold'>--><p>JAKINTSUNEN ARABERA</p><--</head>
        </front>
        <body>
<p><hi rend='Bold'> (&laquo;ZAPATAZAINA&raquo;, &laquo;GIZON ZUHURRA&raquo;)</hi></p>
<p>Jakintsunen arabera nor berak du berea,</p>
<p>Mundura sortu denean ekharri den zortea;</p>
<p>Jainkoak nahi bezala nik maite dut nerea,</p>
<p>Nahiz ez den jenden ustez zorionez bethea!</p>
<p>Zaharren erran ederrez nola bainaiz orhoitzen,</p>
<p>Trebes heldu diren gauzak nik zuzen ditut hartzen;</p>
<p>Aitak zautan irakatsi, gizon zuhurra baitzen,</p>
<p>Irriz hartuz zorigaitza zorion bilhakatzen!</p>
<p>Denbora heldu den gisa hartuz behar denean,</p>
<p>Aste guzia deramat bihotz onez lanean,</p>
<p>Argitik ilhuneraino bethi lekhu berean,</p>
<p>Bikhe, trukes, ezten eta martiluen artean.</p>
<p>Jarri banindu zorteak erregeren tronuan,</p>
<p>Errege zen gerthatuko nere tresnak eskuan;</p>
<p>Galduko ginuen naski biek gure tratuan;</p>
<p>Egotea hobe dugu beraz garen lekuan!</p>
<p>Zoroak ez duenaren bethi du gutizia;</p>
<p>Atsekabean bizi da nahiz bertzen ongia.</p>
<p>Zuhur gisa nik baitakit labur dela bizia,</p>
<p>Irriz nahi dut iragan, ahal badut, guzia!</p>
<p>Maite duen zikoitzari nik uzten dut urhea,</p>
<p>Zilharrik ez dudanean aski baitut kobrea;</p>
<p>Nahiz izan aberatsek bizi-modu hobea,</p>
<p>Ez dute nik baino lehen akabatzen urthea.</p>
<p>Nere gisa zenbait bada, zorionez herrian,</p>
<p>Alegera bizi denik zuhurtasun handian;</p>
<p>Basoak eskuan eta hitz ederrak mihian,</p>
<p>Gu bezalako guti da zeruaren azpian!</p>
<p>Mahainean lagunekin naizenean jarria,</p>
<p>Naizela zait iduritzen munduko nagusia;</p>
<p>Gizonik aberatsena pobre bat da handia.</p>
<p>Guk bezala berak ontzen ez badaki bizia!</p>
<p>Jainkoak maita dezagun erran baitu... laguna,</p>
<p>Behar dugu lagunentzat egin ahal duguna;</p>
<p>Adixkidek arpegia dutenean ilhuna,</p>
<p>Gurekin ethorriz dute kausitzen osasuna!</p>
<p>Hiltzen naizen egunean adixkiden bilkura</p>
<p>Soka-dantzan ethor bedi ni lo nagon lekura;</p>
<p>Zuhurrenak bota betzat azken hitz hauk burura:</p>
<p>&laquo;Irriz leher egin-eta gan da bertze mundura!&raquo;.</p>
        </body>
      </text>
      <text>
        <front>
          <head rend='Bold'>--><p>MILA BAT ZORTZI EHUN ETA...</p><--</head>
        </front>
        <body>
<p><hi rend='Bold'> (&laquo;ARBASOAK&raquo;, &laquo;ESKUARA ETA ESKALDUNAK&raquo;)</hi></p>
<p>Mila bat zortzi ehun eta</p>
<p>Lau etan hogoiean,</p>
<p>Bertsu berri hauk eman dire</p>
<p>Aire zahar batean;</p>
<p>Gure aitaso Kantabreak,</p>
<p>Lo baitaude lurpean.</p>
<p>Ez othe dire atzarriko,</p>
<p>Aire hau aditzean?</p>
<p>Mendi gainetik hasten banaiz</p>
<p>Khanta hunen khantatzen,</p>
<p>Oihan zokhotik, oiharzuna,</p>
<p>Zer dautak ihardesten?</p>
<p>Hobietarik aitasoak</p>
<p>Othe dire mintzatzen?</p>
<p>Zer haiteke, hi, oiharzuna.</p>
<p>Hekien oihua baizen?</p>
<p>Gure aitaso kantabreak,</p>
<p>Mende zaharrenetan,</p>
<p>Gu orai gisa hedatuak</p>
<p>Alhor hautan beretan,</p>
<p>Anaiak ziren: &laquo;Guziak bat&raquo;,</p>
<p>Mendien bi aldetan:</p>
<p>Jainkoa xoilki zen errege,</p>
<p>Eskualdun etxoletan.</p>
<p>Nork ez dituzke gure aiten</p>
<p>Balentriak aditu?</p>
<p>Zelhaietako zonbat etsai</p>
<p>Hek ez zuten suntsitu</p>
<p>Semeak aita dik iduri,</p>
<p>Zeren nehork ez baitu</p>
<p>Bere herrian, egundaino,</p>
<p>Eskualduna garhaitu.</p>
<p>Larrun, Mundarrain, Altabizkar,</p>
<p>Zuen hegi muthurrak,</p>
<p>Mihise batek hila gisa;</p>
<p>Gorde ditik elhurrak;</p>
<p>Larru baletza orai ere</p>
<p>Azaletik haitzurrak,</p>
<p>Ikhus gintzazkek agerian</p>
<p>Aita beren hezurrak.</p>
<p>Erreka zepho zilhoetan</p>
<p>Bizi bada belea,</p>
<p>Toki goretan arranoak</p>
<p>Eiten du ohatzea;</p>
<p>Hala du mendi bizkarretan</p>
<p>Eskualdunak Etxea,</p>
<p>Biek handizki autelakotz</p>
<p>Maite libertatea!</p>
<p>Zer da liburu zaharrenek</p>
<p>Irakhasten dutena?</p>
<p>&laquo;Hurrunegitik heldu dela</p>
<p>Eskualdunen omena;</p>
<p>Ez dakitela noiztik duen</p>
<p>Euskuarak hastapena...&raquo;.</p>
<p>Zeren Eskuara baita naski</p>
<p>Mintzoetan lehena.</p>
<p>Jakintsun batek, aditu dut,</p>
<p>Nonbait erran duela:</p>
<p>&laquo;Euskaldun izan baino lehen</p>
<p>Gu herdaldun ginela&raquo;.</p>
<p>Ixilik ago ahal baduk!</p>
<p>To! Jakintsun ergela,</p>
<p>Ez erran guri arranoa</p>
<p>Beletik heldu dela!</p>
<p>&laquo;Hire amaren besoetan</p>
<p>Lo hagoen, haurtxoa,</p>
<p>Aingeruekin ametsetan.</p>
<p>Irriz hago, gaxoa;</p>
<p>Erregerentzat on badire</p>
<p>Phordoin eta khoroa,</p>
<p>Hobeago duk hiretako</p>
<p>Amattoren altzoa!...&raquo;.</p>
<p>Nola birundan arbolari</p>
<p>Da segitzen itzala,</p>
<p>Bakhotxak hala sor-lekhua</p>
<p>Bethi maitha dezala!</p>
<p>Anaiak gaituk Eskualdunak,</p>
<p>Orai ere, oxala,</p>
<p>Jartzen bagine &laquo;Guziak bat&raquo;</p>
<p>Lehenago bezala!</p>
        </body>
      </text>
      <text>
        <front>
          <head rend='Bold'>--><p>APEXA ETA LOREA</p><--</head>
        </front>
        <body>
<p>Neguaz primadera zenean jabetu,</p>
<p>Sasi baten hegian apexa zen sortu;</p>
<p>Lekhu berean baitzen lorea gerthatu,</p>
<p>Gaixoek elgar zuten bihotzez maithatu!</p>
<p>Iguzkiak ihintza pizten duenean,</p>
<p>Apexa doha bethi hegalez airean;</p>
<p>Nahi luke loreak segitu bidean,</p>
<p>Girthoinak zertako du gelditzen lurrean?</p>
<p>L.&mdash; &laquo;Nere besoak ditik ihintzak zerratzen,</p>
<p>Ondikotz! iguzkiak goizean urratzen!</p>
<p>Zertako haiz hi bethi nitarik urruntzen?</p>
<p>Hi guan eta badakik, nigarrez nauk hurtzen&raquo;.</p>
<p>A.&mdash; &laquo;Zertako nigar egin, o lili maitea?</p>
<p>Egunaz iguzkia dun nere jabea;</p>
<p>Goizetik lorez lore dinat nik bidea;</p>
<p>Iguzkia sartzean bethi naun hirea...&raquo;.</p>
<p>L.&mdash; &laquo;Goiz guziez adio, arratsean agur,</p>
<p>Egunak luze dituk, gauak aldiz labur;</p>
<p>Nere nigarrez, othoi, ez hadila samur,</p>
<p>Zeren hire galtzeaz bethi nauk ni beldur...&raquo;.</p>
<p>Iguzkiak, goiz batez, zenean agertu,</p>
<p>Lorearen besoak zituen urratu;</p>
<p>Bi maitek zutenean elgar besarkatu.</p>
<p>Apexak haizeari hegalak hedatu.</p>
<p>&laquo;Haize bihotz gabea zertako herritik</p>
<p>Ereman duk apexa mendien gainetik?</p>
<p>Zertako duk urrundu maitearen ganik?</p>
<p>Hegaztin gaixo horrek ez zian hobenik&raquo;.</p>
<p>&laquo;Apex hegal flakoa, geldi hadi, geldi;</p>
<p>Utziz bozkarioa, doluan sar hadi:</p>
<p>Zertako haiz fidatu haize gaixtoari?</p>
<p>Lorearen gainera lurra duk itzuli!...</p>
<p>A.&mdash; &laquo;Maitia, kausitzen hut lurrez eztalia!</p>
<p>Jainkoak bere ganat deithu hau, lilia!</p>
<p>Hi lurreko hindudan sosegu guzia;</p>
<p>Hil haiz!... Orai neretzat deus ez dun bizia&raquo;.</p>
<p>Oraino iguzkia zohan inguruan</p>
<p>Apexa zenean hil bere sor lekhuan...</p>
<p>Izan baitzuen aski zorigaitz munduan,</p>
<p>Agian Lorea du kausitu zeruan!...</p>
        </body>
      </text>
      <text>
        <front>
          <head rend='Bold'>--><p>AINGERU BATI</p><--</head>
        </front>
        <body>
<p>Maite dut eta ezin erran</p>
<p>Aingeru bat maite dudala</p>
<p>Zeru garbiak arratsean</p>
<p>Izarra maite duen bezala!</p>
<p>Zer! ez da bada zorigaitza,</p>
<p>Mintzatu nahi, ezin mintza?</p>
<p>Non nahi naizen, gogoan dut</p>
<p>Gauaz, egunaz, aingeru hori;</p>
<p>Urrundik frango xede badut,</p>
<p>Bainan hurbildik ezin atrebi!</p>
<p>Hurbildik ezin atrebi!</p>
<p>Hurbildu-eta ez naiteke atrebi!</p>
<p>Igande bat zen ikhustean</p>
<p>Nik aingerua lehen aldikotz;</p>
<p>Haren itxura bihotzean</p>
<p>Geroztik hor dut eta bethikotz!</p>
<p>Meza zen hari aldarean,</p>
<p>Belhauniko zen othoitzean,</p>
<p>Gero behatuz zeruari</p>
<p>Agur ezti bat egorri zuen</p>
<p>Aingeru bere lagunari...</p>
<p>Ordu beretik maithatu nuen!</p>
<p>Orduan maithatu nuen</p>
<p>Ondikotz! nik orduan maithatu nuen!</p>
<p>Ez! gehiago mundu huntan</p>
<p>Esperantzarik ez da neretzat!</p>
<p>Hura hain gora! ni herrestan!</p>
<p>Nola gaitezke gu elgarrentzat?</p>
<p>Lurra gizonen da lekua,</p>
<p>Aingeruena da zerua;</p>
<p>Zertako zare zu zerutik</p>
<p>Lurrera jautsi, nere maitea!</p>
<p>Eta zertako bihotzetik</p>
<p>Hola dautazu khendu bakhea?</p>
<p>Zertako, nere maitea,</p>
<p>Khendu dautazu bihotzetik bakea?</p>
<p>Ur-ondotik osto-pean</p>
<p>Ikharan dago gaxo lantxurda;</p>
<p>Haize dorpeak ematean</p>
<p>Ohi beltzarat eror beldur da.</p>
<p>Maitea zutaz oroitzean</p>
<p>Beldur bera dut bihotzean;</p>
<p>Garbia zare, oi! behautzu</p>
<p>Lohirat eror, zuk, aingerua!</p>
<p>Ez beha lurra! beha zazu</p>
<p>Lurra ihesiz, beha zerua!</p>
<p>Ba! behautzu aingerua!</p>
<p>Ez beha lurra, behazazu zerua!</p>
        </body>
      </text>
      <text>
        <front>
          <head rend='Bold'>--><p>BIBA FRANTZIA!</p><--</head>
        </front>
        <body>
<p>Nola guk erran egun, Franzia.</p>
<p>Gu hire haurren alegrantzia?</p>
<p>Ama ginian hitan heria</p>
<p>Etsaiek hiltzat utzia;</p>
<p>Hek xurgaturik odol guzia</p>
<p>Apal hindagon eroria;</p>
<p>Xutitu bait haiz orai, Herria,</p>
<p>Biba! Biba! Franzia!</p>
<p>Urte guti du, gau ilhun batez,</p>
<p>Lo zagolarik bere ohatzean,</p>
<p>Arrano bati lotu zirela</p>
<p>Berreun bele batean.</p>
<p>Bentzutu zuten; ezin atxiki</p>
<p>Hoinbertze etsai beltzen artean.</p>
<p>Hegal bat ere kendurik utzi...</p>
<p>Halare dabil airean.</p>
<p>Orai ikusiz arrano hori</p>
<p>Ez duela hil heien kolpeak</p>
<p>Bainan goratuz dohala bethi</p>
<p>Ikharan daude beleak,</p>
<p>Denborarekin arrano horrek</p>
<p>Izanen ditik egun hobeak;</p>
<p>Ethorriko duk bertzen orena</p>
<p>Ezen baditik umeak.</p>
<p>Frantzes herria laister halare</p>
<p>Goratuko da lehen bezala;</p>
<p>Umek amari bai ekharriko</p>
<p>Belek ebatsitako hegala.</p>
<p>Indar guziak bertan ezarriz</p>
<p>Nork erranen du gure ahala?</p>
<p>Frantzes guziek elgar adituz</p>
<p>Jainkoak adi nezala!</p>
        </body>
      </text>
      <text>
        <front>
          <head rend='Bold'>--><p>URRUNDIK IKHUSTEN DUT</p><--</head>
        </front>
        <body>
<p>Urrundik ikhusten dut, ikhusten mendia,</p>
<p>Beraren gibelean baitut nik herria;</p>
<p>Jadanik dut aditzen, zorion handia!</p>
<p>Ezkila maitearen hasperen eztia.</p>
<p>Ezkila, zer othe duk hik egun erraten?</p>
<p>Urrunera zer berri othe duk igortzen?</p>
<p>Mendiek hedoipetik dautek ihardesten,</p>
<p>Hik errana zerura ditek helarazten.</p>
<p>Landako langilea, artzain mendikoa,</p>
<p>Ithurriko bidean dohan neskatoa,</p>
<p>Aditurik, ezkila, hire boz lainoa,</p>
<p>Othoizten hasi dituk Ama zerukoa.</p>
<p>Nik ere dut othoizten Birjina Maria.</p>
<p>Baserrietan galdu haurren gidaria;</p>
<p>Neretzat othoi dezan ardiets grazia,</p>
<p>Bakean kausitzeko nik egun Herria.</p>
<p>Mendiak utzi ditut urrun gibelean,</p>
<p>Herria dut ikhusten jadanik aldean.</p>
<p>Zer duk, ene bihotza, saltoka barnean?</p>
<p>Othe duk huts eginen herrira heltzean?</p>
<p>Agur, agur, herria! Agur, sor-lekua!</p>
<p>Agur, nere haurreko lekhu maitatua!</p>
<p>Jainkoak aditurik haur baten oihua,</p>
<p>Hire ganat duk haur bat egun hurbildua.</p>
<p>Mendiaren hegitik hartuz zeiharrera,</p>
<p>Iduri xingola bat, aldapa behera,</p>
<p>Bidexka, hi xuxen haiz jausten zelaiera,</p>
<p>Xuxen ereman nezak ahaiden artera.</p>
<p>Bide hegiko haitza, zenbatez haurrean,</p>
<p>Igandetan mezatik etxera sartzean,</p>
<p>Zenbatez ez nauk jarri, amaren aldean,</p>
<p>Hire adar lodiek egin itzalean!</p>
<p>Baratze gibeleko elhorri xuria,</p>
<p>Bethi duk begiratzen haurreko tokia.</p>
<p>Hik bezala zertako, aldaska garbia;</p>
<p>Ez diat sor-lekhuan higatzen bizia?</p>
<p>Bainan nere begitik nigar bat da jausten;</p>
<p>Bozkarioak darot bihotza gainditzen;</p>
<p>Etxekoen boza dut jadanik aditzen.</p>
<p>Jainkoa, darozkitzut eskerrak bihurtzen!</p>
<p>Ezkila, berriz diat bihotzean pena,</p>
<p>Herritik urruntzean bakotxak duena;</p>
<p>Neretzat hik baihuen jo lehen orena,</p>
<p>Agian hik orobat joko duk azkena.</p>
        </body>
      </text>
      <text>
        <front>
          <head rend='Bold'>--><p>ZEIN EDER DEN ARRATSEAN</p><--</head>
        </front>
        <body>
<p><hi rend='Bold'> (&laquo;MAITE ZAITUT&raquo;)</hi></p>
<p>Zein eder den arratsean</p>
<p>Izar arte garbia,</p>
<p>Ipharretik agertzean</p>
<p>Marinelen argia!</p>
<p>Bai handizki eder dago</p>
<p>Zeru zola handia!...</p>
<p>Zu miletan ederrago,</p>
<p>Nere maite Maria!</p>
<p>Izarrak dire zeruko</p>
<p>Aingeruen begiak</p>
<p>Gizonen begiratzeko</p>
<p>Jainkoak ezarriak;</p>
<p>Zu bixtarat agertzean</p>
<p>Histuz beren argia,</p>
<p>Sartzen dire ilhunpean,</p>
<p>Nere maite Maria.</p>
<p>Ez du hain lakhet izarrak</p>
<p>Egon lekhu berea,</p>
<p>Primaderan ez erleak</p>
<p>Baratzeko lorea,</p>
<p>Ez du hala argi-albak</p>
<p>Loriatzen xoria,</p>
<p>Nola ni zu ikhusteak,</p>
<p>Ene maite Maria.</p>
<p>Maria, zure aldera</p>
<p>Hurbildu bezein sarri.</p>
<p>&laquo;Maite zaitut&raquo; erratera</p>
<p>Ez naiteke atrebi:</p>
<p>Pilpira bat bihotzean</p>
<p>Beldur bainaiz abia,</p>
<p>&laquo;Maite zaitut&raquo; erratean.</p>
<p>Nere maite Maria.</p>
        </body>
      </text>
      <text>
        <front>
          <head rend='Bold'>--><p>XORI BERRIKETARIA</p><--</head>
        </front>
        <body>
<p>Sorlekua utziz geroz</p>
<p>Ondikotz, hala bearrez,</p>
<p>Yanko ona urrikalduz</p>
<p>Betiko nere nigarrez</p>
<p>Primadera hasi orduko</p>
<p>Arbolak estaltzen lorez,</p>
<p>Xoritto bat heldu da beti</p>
<p>Nere erritik egalez.</p>
<p>Neregana hain urrundik</p>
<p>Etortzean unatua,</p>
<p>Arbolarik urbillena</p>
<p>Du bere pausa lekua.</p>
<p>Aldazka goren-gorenan</p>
<p>Orra non den lokhartua:</p>
<p>Lumapean zango bat eta</p>
<p>Hegalpean du burua.</p>
<p>Pausa adi! lo egizak,</p>
<p>xori maitea bakean;</p>
<p>Atzarriak hi hire zain</p>
<p>Hemen nauk hire aldean.</p>
<p>Ur-xortakin huna hemen</p>
<p>Papurrak leio-gainean;</p>
<p>Bainan gero hango berriez</p>
<p>Oroit adi atzartzean.</p>
<p>Orhoit adi, bai, xoria,</p>
<p>Herri maiteko berriez.</p>
<p>Nere aita, nere ama,</p>
<p>Nigarretan nik utziez.</p>
<p>Mintza akit ahaidez eta,</p>
<p>Mintza lagun on ekiez:</p>
<p>Mintza nehor antzi gabe</p>
<p>Maite ninduten guziez.</p>
<p>Atzar adi, atzar bada,</p>
<p>berriketari habila;</p>
<p>Nere beldur izan gabe</p>
<p>Yauts adi urbil-urbila.</p>
<p>Erran, lehiora izan haizen,</p>
<p>Erradak isil-isila,</p>
<p>Izan ere hunatekoan</p>
<p>Solas-ordainaren bila.</p>
<p>Xoria, lo agolarik,</p>
<p>Ikaran nagok aidean;</p>
<p>Ez al da zorigaitzarik</p>
<p>Maite nautenen artean.</p>
<p>Hala balitz, othoi xori,</p>
<p>Berriz herrirat heltzean,</p>
<p>Loretto bat nigar batekin</p>
<p>Pausa zak tinba gainean.</p>
<p>Yainkoaren ontasunak</p>
<p>Ez au ahantzi xoria</p>
<p>Non nai kausitzen duk</p>
<p>Aise ire janaria.</p>
<p>Zer behar duk? Ur xortatto bat</p>
<p>Bihitto bat edo bia,</p>
<p>Ordainez duk alegeratzen</p>
<p>Kantaz hik oihan guzia.</p>
<p>Xorittoa yoan denean</p>
<p>Hostoen eror denboran</p>
<p>Berriz ethor ez dadien</p>
<p>Nago beldurrez ikharan.</p>
<p>Ihiztaria, hartzen baiduk</p>
<p>Ene xoria segadan,</p>
<p>Utzak, othoi, gaxoa libro</p>
<p>Berriak ekhar detzadan.</p>
        </body>
      </text>
    </group>
  </text>
</TEI.2>

