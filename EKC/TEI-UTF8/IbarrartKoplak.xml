<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Koplak</title>
        <author>Piarres Ibarrart</author>
        <respStmt>Ez dauka</respStmt>
     </titleStmt>
     <extent>4.322 hitz, 31.090 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>IbarrartKoplak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/I/IbarrartKoplak.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Bertsolaritzaren historia II, (Patri Urkizuren edizioa). Etor, 1991</bibl>
        <notesStmt><note>Iturburuen datazioa: 1869-1895</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-BNA</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Koplak -- Piarres Ibarrart</docTitle>
    </front>
    <group>
      <text>
        <front>
          <head rend='Bold'><p>ARTZAINTSA MENDIAN</p></head>
        </front>
        <body>
<p>Zelhaietarik ikusten duzu gure etxea mendian,</p>
<p>Eta gorago etxola hura harroka beten aldean,</p>
<p>Mendi kaskoan, andre gazte bat arthaldearen erdian,</p>
<p>Ni nago hemen ardien zaintzen nere kilua gerrian,</p>
<p>Egon ditezen ene aitamak bakotxa bere lanean.</p>
<p>Goizetan utziz egun guziko aitamen begitartea,</p>
<p>Argi hastean idekitzen dut etxola haren atea,</p>
<p>Alharazteko mendi gainean ene artalde maitea.</p>
<p>Han iraganik, bake gozoan, argitik ilhun artea,</p>
<p>Bozik daramat etxerakoan kaikua esnez betea.</p>
<p>Herriko ene gazte lagunak nitaz dira urrikaltzen,</p>
<p>Haien josteta zoroetalat ez naizelakotz hurbiltzen...</p>
<p>Bainan gaixoek erran bezate zer zorion dutan galtzen!</p>
<p>Bakea eta librotasuna osoki ditut gozatzen,</p>
<p>Eta menditik ez ote dut nik gauza ederrik ikusten?</p>
<p>Argi-hastean histu orduko artizarraren argia,</p>
<p>Nik ikusten dut iguzkiaren agertze miragarria,</p>
<p>Bainan oraino ilhun dagozi zelhaiak eta herria;</p>
<p>Ohean dago ezin atzarriz hiritar gazte nagia;</p>
<p>Nola ezagut dezake handik hemengo neure loria?</p>
<p>Eliza dorre goren hura dut oroz gainetik ikusten,</p>
<p>Eta ezkilak errepikatuz herria du inharrosten;</p>
<p>Bi aldetako mendi auzoek oiharzunka ihardesten,</p>
<p>Haur denboratik huna baititut toki berean aditzen!</p>
<p>Zorion hunen iraupena dut Jainko Jaunari galdatzen.</p>
<p>Ordu berean hedatzen ditut itsas alderat begiak</p>
<p>Eta ikusten arraintzariek dituzten untzi ttipiak;</p>
<p>Iduri dute pentze gainetan dabiltzan altxa liliak,</p>
<p>Halaber dira ur axalean hekien bela xuriak...</p>
<p>Othoitzez nago suntsi ez ditzan itsaso lotsagarriak!</p>
<p>Ez badut ere aditzen ahal hiriko kantu ederrik,</p>
<p>Entzuten ditut bas-ihiziak alderdi guzietarik:</p>
<p>Kukuak kuku pago gainetik, epherrak kantu beretik,</p>
<p>Xori ttipiek arboletarik, xoxoek sasi barnetik,</p>
<p>Heien titxoak etortzen zaizkit bihotzera bihotzetik.</p>
<p>Haitz eder baten azpira noa otruntzaren egiteko,</p>
<p>Uda liliez beztitua den sorhopila dut jartzeko;</p>
<p>Ardi bildotsak eta Xuriko aldean ditut lekuko,</p>
<p>Ama maiteak emanik badut behar dutana jateko;</p>
<p>Erasiaka dohan xirripan ur garbia edateko.</p>
<p>Arratsaldetan begira nago xoratua kanpoeri,</p>
<p>Nola egin den denbora gutiz zeru berri bat iduri:</p>
<p>Pentze, mahasti, baratze, herri, etxalde eta jauregi,</p>
<p>Zenbait Lapurtar nun izan diren hor dira obrak ageri,</p>
<p>Heia dutenetz Amerikatik urhea nasai ekarri!</p>
<p>Bertsu haukien aditzaleak nahi luke orai jakin</p>
<p>Artzaintsa hori bere mendian egon behar den mutxurdin.</p>
<p>Bai egonen naiz, ez ezkontzekotz hitzeman dautanarekin,</p>
<p>Bainan maitea Amerikatik jinen baita zerbaitekin,</p>
<p>Bi menditarrek nahiko dugu hitzari ohore egin!</p>
        </body>
      </text>
      <text>
        <front>
          <head rend='Bold'><p>AITAK EMAN ZERAUTAN</p></head>
        </front>
        <body>
<p>Aitak eman zerautan zerurat juaitian</p>
<p>Enetzat mahastia hartzeko lanean;</p>
<p>Artha nezala,</p>
<p>Aitak bezala,</p>
<p>Haintzur eta jorra,</p>
<p>Laguntzat hor nuela... sotoko ophorra.</p>
<p>Etxe xuri ttipi bat, badut mahastian,</p>
<p>Sagar, udare, phiko, mertxiken artean,</p>
<p>Etx'aitzinean,</p>
<p>Loren erdian,</p>
<p>Baratze alhorra,</p>
<p>Dutxuluaren pean... sotoko ophorra.</p>
<p>Mahastian xoriek goiz dute kantatzen;</p>
<p>Orduan bozkarioz lanari naiz lotzen;</p>
<p>Gero zait hasten</p>
<p>Bihotza hozten,</p>
<p>Agortzen zintzurra,</p>
<p>Laster dut eskuratzen... sotoko ophorra.</p>
<p>Ez dut hiritar gisan gosari ttikia:</p>
<p>Bixkotxatto batekin edari bixia;</p>
<p>Nik dut ogia</p>
<p>Axal gorria,</p>
<p>Bai gasna gogorra,</p>
<p>Eta arno xuritik... sotoko ophorra.</p>
<p>Neguan ez da deusik eder mahastian.</p>
<p>Aldaxketan molkoak agertu artian,</p>
<p>Ikhusiz huntan,</p>
<p>Osto artean</p>
<p>Larritzen pikorra,</p>
<p>Nola ahantz dezaket... sotoko ophorra.</p>
<p>Igandetan debotki meza dut entzuten,</p>
<p>Gero lagun enekin plazetan jostatzen.</p>
<p>Han dut aditzen</p>
<p>Nitaz erraiten:</p>
<p>«Zer muthil gotorra!</p>
<p>Ez ahal dik hastio... sotoko ophorra».</p>
<p>Gorphutza baitut sano, arpegia gorri</p>
<p>Hortako dute nitaz zerbait erran nahi,</p>
<p>Bainan ez naiz ni</p>
<p>Nihoiz ibili</p>
<p>Oraino moxkorra,</p>
<p>Izanagatik maite... sotoko ophorra.</p>
<p>Badut moltsa luza bat urhez hanpatua,</p>
<p>Hal'ere ezkontzeko lotsaz gelditua,</p>
<p>Beldur bainintzen</p>
<p>Gerta zadien</p>
<p>Andrea mokorra,</p>
<p>Eta hauts ostikoka... sotoko ophorra.</p>
<p>Ene gazte lagunak ezkondu direnak,</p>
<p>Haurrez betheak dire orai gehienak;</p>
<p>Balute ere</p>
<p>Bertze hainbertze,</p>
<p>Ez naiz jeloskorra,</p>
<p>Haur hainitz bezain on dut... sotoko ophorra.</p>
<p>Herriko zahar batzuk, sotorat ethorriz,</p>
<p>Han idukitzen naute lehertua irriz,</p>
<p>Konkorrek kanta,</p>
<p>Mainguek dantza,</p>
<p>Oihuka elkhorra...</p>
<p>Biba! zaharrak eta... sotoko ophorra.</p>
<p>Burlaka hasten baita artzaina menditik,</p>
<p>Zaharrek errepostu mahasti gainetik:</p>
<p>To, edantzak hik,</p>
<p>Xirripakotik</p>
<p>Gibel aldez gora,</p>
<p>Guk husteko denboran... sotoko ophorra.</p>
<p>Ophor hori ez baitzen andrentzat egina,</p>
<p>Hekier dut eskaintzen gathelutto bana;</p>
<p>Hastio naute</p>
<p>Erraiten dute:</p>
<p>Donado zingorra!</p>
<p>Xehaturen ahal zaik... sotoko ophorra.</p>
<p>Bertsu hauk egitean iphar-goxoa zen</p>
<p>Sotoan hari nintzen arnoen aldatzen;</p>
<p>Donado hemen</p>
<p>Zein ongi naizen,</p>
<p>Egin dut aithorra,</p>
<p>Tente xutik aldean... sotoko ophorra.</p>
        </body>
      </text>
      <text>
        <front>
          <head rend='Bold'><p>ITSUA ETA SASTREA</p></head>
        </front>
        <body>
<p>Eskualdun bat zen itsu eta bertsulari:</p>
<p>Athez athe zabilan, iloba gidari,</p>
<p>Soineko eta diru, janhari, edari</p>
<p>Nasaiki biltzen zuten, bertsu eman sari.</p>
<p>Zuhur gisa baitzuten sos guti xahutzen,</p>
<p>Piko baten azpian eltze bat zaukaten:</p>
<p>Hiru ehun libera harat bildu zuten,</p>
<p>Bainan gaixtagin batek ebatsi zioten.</p>
<p>Bere gorde lekutik galdurik eltzea,</p>
<p>Bat zagon hatsperenka, nigarrez bertzea.</p>
<p>Ilobak erran zion: «Osaba maitea,</p>
<p>Horra zer den kanpoan gauzen gordatzea!»</p>
<p>«Azkeneko aldian hemen ginelarik,</p>
<p>Ikusi gaituztela ez diat dudarik».</p>
<p>«Bai sastrea heldu zen, pegarra betherik,</p>
<p>Behatu zuen guri bainan urrunetik».</p>
<p>«Iloba, gida nezak sastrearen gana,</p>
<p>Adi dezan bertsu bat itsuak emana:</p>
<p>Gure eltzea badu harek eremana,</p>
<p>Bazakiat nik hura zer gisaz engana».</p>
<p>Ilobak erran zion aphal beharrira:</p>
<p>«Sastrearen etxerat orai heltzen gira.</p>
<p>Irri faltsuan dago leihotik begira,</p>
<p>Ez erran hitz gaixtorik, zuhurra bazira».</p>
<p>«Iloba, gida nezak arthoski bidean,</p>
<p>Zerbait daiat utziko, azken egunean,</p>
<p>Ehun luis baitiat piko baten pean,</p>
<p>Bertze ehun emanen, bihar han berean».</p>
<p>Sastreak bere baitan: «Itsuak etzakik</p>
<p>Hartuak ditudala horren sosak, handik,</p>
<p>Eltze hau, diruekin, berriz han emanik;</p>
<p>Bertze hiru ehunak bilduko tiat nik».</p>
<p>Sastrearen agintza balios izan zen:</p>
<p>Biharamun goizeko, eltzea han zuten!</p>
<p>Ilobak erran zion: «Hemen dugu, hemen!</p>
<p>Oi zoin ongi sastrea enganatua den!».</p>
<p>«Moltsan behar diagu dirua ezarri.</p>
<p>Lurpean, hola hola, utzak eltze hori,</p>
<p>Eta emak barnean bortz edo sei harri,</p>
<p>Sastreak aski pisu altxa dezan sarri».</p>
<p>Itsuak sastreari: «Errak, to, egia,</p>
<p>Atzo bezala dukan arrai arpegia,</p>
<p>Ala trixterik dagon, doluan jarria,</p>
<p>Dirua erain eta... bildurik harria?».</p>
<p>«Itsu Harpagon, zikoitz, laido emailea,</p>
<p>Habil, eta ez kolpa ene ohorea!</p>
<p>Dirudun bahaiz ere, eta ni gabea,</p>
<p>Baduk aski zorigaitz hire ilhunbea!».</p>
<p>«Ni itsu, ilhunbean, hi sastre erromes...</p>
<p>Dezagun lagun elgar biek ditugunez</p>
<p>Nik egiten haut jabe ene ontasunez</p>
<p>Okhertu nahi banauk hire begi batez...».</p>
        </body>
      </text>
      <text>
        <front>
          <head rend='Bold'><p>MICHELENGO ZUBIA</p></head>
        </front>
        <body>
<p>Michelengo zubia, zubi famatua,</p>
<p>Arraintzariendako toki hautatua;</p>
<p>Haize-hegoak han du azkarra xixtua,</p>
<p>Niri laster egin daut xapelaz tratua,</p>
<p>Xapelaz tratua.</p>
<p>Hameka orenetan, oraino barurik,</p>
<p>Zubi hartan arraintzan ari nintzelarik,</p>
<p>Arrain bat naukalarik amuan lothurik,</p>
<p>Haizeak ereman daut xapela burutik,</p>
<p>Xapela burutik.</p>
<p>«Hasarre heldu hintzen, hozturik mendian</p>
<p>Niri mendekatu haiz; hobenik ez nian...</p>
<p>Zer hauen hartzekorik ene xapelian,</p>
<p>Gisa hortan sartzeko hartuta urian?».</p>
<p>«Aphezari burutik xapela kentzia</p>
<p>Barkhatu erran gabe, hoi duk ausartzia!</p>
<p>Hegoa erho zela nian aditzia...</p>
<p>Noiz ikhasi-gogo duk zer den zuhurtzia?».</p>
<p>«Hastiagarri haiz, egunaz bai gauaz,</p>
<p>Oro erhokeria; ez dakik zer nahas...</p>
<p>Ez duka urrikirik egin dukan lanaz,</p>
<p>Gisa huntan emanik apheza buru-has?».</p>
<p>«Nungo Satan gorriak igorria hintzen?</p>
<p>Ez haut ikusi ere xapelaren hartzen!...</p>
<p>Hartu dukan lekhurat ez baduk bihurtzen,</p>
<p>Jakinen duk enekin zertarako haizen».</p>
<p>«Haize, izanen duk justiziaz gerla.</p>
<p>Segur duk, preso ere harturen hutela;</p>
<p>Baionan galtzen badut, Pau-erat apela.</p>
<p>Ez badautak bihurtzen ebatsi xapela».</p>
<p>«Aphezen xapelari aski aiher denik,</p>
<p>Baduk bai mundu huntan haizeaz bertzerik.</p>
<p>Khentzen ahal baluzte hik bezain ixilik,</p>
<p>Ez ginezakek ibil buruan xapelik,</p>
<p>Buruan xapelik!».</p>
        </body>
      </text>
      <text>
        <front>
          <head rend='Bold'><p>LIBERTADEAREN AMODIOA</p></head>
        </front>
        <body>
<p>Eskualdun garbi batek othe dauka deusik</p>
<p>Libertatea bezain gauza aberatsik?</p>
<p>Ez, ez, harentzat ez da deus hain baliosik</p>
<p>Zorion hortaz baizik ez baitu ametsik,</p>
<p>Hori gabe ez duke bizitze urusik.</p>
<p>Munduko gaztelurik den ederrenean,</p>
<p>Lausengu, jan-edan on, guzien artean,</p>
<p>Eskualduna ez dauke han, bertzen menean,</p>
<p>Nahiago du izan librotasunean;</p>
<p>Mendian berak egin etxola batean.</p>
<p>Eskualdunak bakhea du bethi galdatzen,</p>
<p>Zeren libertatea gerlak dion khentzen;</p>
<p>Bertzenak deusek ez du nehon ikharazten</p>
<p>Lehoin baten pare da etsaier oldartzen</p>
<p>Buruzagiek dute hortakotz maithatzen.</p>
<p>Orai bi mila urthe, hainitz Erromano</p>
<p>Gerlan ethorri ziren Eskual Herriraino;</p>
<p>Kantabre hazkar heiek zioten oraino:</p>
<p>Nahiago dugu hil sumetitu baino!</p>
<p>Hitz hori ez da galdu orai arteraino.</p>
<p>Eskualdunak zertan du laxatzen gakhoa,</p>
<p>Haren libertatea dagon athekoa?</p>
<p>Botu bat duenean zerutikakoa;</p>
<p>Hartan obeditzen du umilki Jainkoa,</p>
<p>Eta hartzen ordena bizi guzikoa.</p>
<p>Libertate ederra gauza baliosa</p>
<p>Jainkoa zerbitzatuz girixtino gisa;</p>
<p>Igandeak begira ahal bezain ontsa,</p>
<p>Gero biba pilota, bleka eta musa,</p>
<p>Hori da Eskualdunen bizitze urusa.</p>
<p>Libertatea khenduz othe da gai-denik</p>
<p>Eskualdunen bihotza xarma dezakenik?</p>
<p>Ez da lorerik eta ez da landarerik:</p>
<p>Gernikako arbola daiteke bakharrik,</p>
<p>Arbola saindu harek ez baitu parerik.</p>
<p>Eskualdunen artean ez dugu aditu</p>
<p>Egiazko fedeaz ez denik argitu;</p>
<p>Eskualdunak, orotaz libro nahi baitu,</p>
<p>Satanen bihurretik haurrean libratu</p>
<p>Geroztik mamu harrek begietan gaitu.</p>
<p>Nere gudua huntan dut, akhabatuko:</p>
<p>Biba libertatea Eskualdunendako!</p>
<p>Jainkoa othoiztetik ez naiz baratuko;</p>
<p>Bakezko bizitzea diot galdatuko</p>
<p>Eta gero zerua eternitateko.</p>
        </body>
      </text>
      <text>
        <front>
          <head rend='Bold'><p>ESKUALDUNAK</p></head>
        </front>
        <body>
<p>Gizon Eskualdun zahar ohoragarriak,</p>
<p>Biloa xuri bezain kolore gorriak,</p>
<p>Hitz ederrak mihian, arrai arpegiak,</p>
<p>Agur derautzuegu, oi gure Ioriak!</p>
<p>Zaharren laudatzeko bethi da denbora:</p>
<p>Aipa dezagun egun mintzaia eskuara,</p>
<p>Jainkoak igorria Tubalen baithara,</p>
<p>Eta Tubalek bere haur guzietara.</p>
<p>Noeren seme bat zen Japet deitzen zena;</p>
<p>Eta Tubal Japeten seme bortzgarrena;</p>
<p>Hura zen Espainia beretu zuena:</p>
<p>Hartarik da ethortzen gure hastapena.</p>
<p>Tubalen haurrak ziren Tubaloak deitzen:</p>
<p>Geroxago Iberak erraiten zioten,</p>
<p>Iberek banderatzat kurutze bat zuten,</p>
<p>Tubalen izenaren lehen letra baitzen.</p>
<p>Tubal eskualdun zela da segurtamena,</p>
<p>Kurutze hark baitzuen lauburu izena,</p>
<p>Tubalen haurrek berek eman ziotena:</p>
<p>Eskuaraz emaiteko hori zen zuzena!</p>
<p>Jakintsun handienek aitortzen dutena,</p>
<p>Eskuara mintzaietan dela ederrena;</p>
<p>Nihoiz auzokoekin nahasi ez dena:</p>
<p>Hortakotz deitzen dute munduko lehena!</p>
<p>Erdi-jakintsun batek omen du ustea,</p>
<p>Eskuarak erdaratik duela hastea:</p>
<p>Gaixoa! iduri dik horrek erraitea:</p>
<p>Arranoa dugula pikaren umea.</p>
<p>Mintzaia eder hunen araberakoak,</p>
<p>Gure jostetak dire pare gabekoak!</p>
<p>Eskual-jauziak eta pilota jokoak,</p>
<p>Bi mila urthe baino zaharragokoak!</p>
<p>Buruzagi gorenek ez zuten sinesten</p>
<p>Berek ikusi gabe Eskualduna zer zen:</p>
<p>Ikusiz dantzan eta pilotan aritzen</p>
<p>«Biba Eskual-Herria!!», oihu egin zuten.</p>
<p>Eskualdunek oraino hau dugu loria</p>
<p>Guzia giristino da Eskual-Herria!</p>
<p>Gure fede azkarra bethi atzarria!</p>
<p>Nehork ezin hautsi du hunen lokarria.</p>
<p>Mendien bi aldetan, zazpi probintzia,</p>
<p>Zazpiak bat zirela ez da ahantzia...</p>
<p>Zer bihotzmin anaien hola berextea</p>
<p>Eta librotasuna ondikotz galtzea!</p>
<p>Haurrak, ikas-azue Eskuaraz mintzatzen,</p>
<p>Ikas pilotan eta oneski dantzatzen;</p>
<p>Bai eta fedearen azkar atxikitzen:</p>
<p>Arbasoen iduri oro izan gaiten!</p>
        </body>
      </text>
      <text>
        <front>
          <head rend='Bold'><p>EUSKAL-HERRIA ETA ESKUARA</p></head>
        </front>
        <body>
<p>Frantzian et'Espainian bada toki ederrik,</p>
<p>Bainan ez Eskual-herriak bezain laket lekhurik,</p>
<p>Jakintsunak mintzo dira bietan ibilirik,</p>
<p>Eskualdunen sor lekhuak ez duela parerik.</p>
<p>Zazpi probintzietarik hiru ditu Frantziak,</p>
<p>Hetan dira hedatuak Eskual-herri guziak.</p>
<p>Iduri zeru-zolako izan argiak:</p>
<p>Eliza bana erdian daude xuri-xuriak.</p>
<p>Munduak ez duelakotz nehon toki hoberik,</p>
<p>Eskual-herri sano garbi hunen pareko denik.</p>
<p>Nola uda azkenean usoak Ipharretik,</p>
<p>Arrotzak dira ospeka heldu mundu guzitik.</p>
<p>Erleak ez du hain maite baratzeko lilia,</p>
<p>Nola baitute arrotzek maite Eskual-Herria,</p>
<p>Alegera denak badu zertaz egin irria.</p>
<p>Eta eriak hemen du biltzen osagarria.</p>
<p>Lorez estalia dagon pentze gainaren pare,</p>
<p>Itsas hegiko herriak, jendez bethetzen dire,</p>
<p>Eskual-herri eder hunek badu hortaz ohore,</p>
<p>Bere sor lekhuak utzi hunat heldu baitire.</p>
<p>Arrotz heiek ikustean gazte pilotariak</p>
<p>Heien guduka ederrak, heien beso khaldiak,</p>
<p>Esku zarta eta oihuz ari dire guziak,</p>
<p>Biba Eskualdunak eta Biba Eskual-Herriak!</p>
<p>Zurgin, hargin, sastre, harotz, zapetain, dendariak,</p>
<p>Lur-langile, artzain eta itsas-arraintzariak,</p>
<p>Eskual-herrietan dire zorionez bethiak,</p>
<p>Baliatzen baitituzte beren jakitateak.</p>
<p>Lurreko Parabisua baita Eskual-herria,</p>
<p>Eder bezain aberatsa eta maithagarria,</p>
<p>Halaber dugu mintzaia nehon pare gabia,</p>
<p>Gure probentzietarat Iberek ekharria.</p>
<p>Mintzaiarik zaharrena dugu Eskual-herrian,</p>
<p>Erregina bat bezala auzokoen erdian,</p>
<p>Nola xito xume batzu amaren hegal pean,</p>
<p>Bertzeak hala dagozi Eskuararen aldean.</p>
<p>Har dezagun xede zin bat Eskuaraz mintzatzeko,</p>
<p>Gure mintzaia ederra galtzerat ez uzteko,</p>
<p>Bertze mintzaiak on dira munduan ibiltzeko,</p>
<p>Bainan hau atxik dezagun Eskualdunen arteko.</p>
<p>Ait'et'ama zoro batzu irriz daude haurreri,</p>
<p>Eskuara hitz nahasiak erraiten tuzteneri,</p>
<p>Bainan burhaso zuhurrak eginen du hobeki,</p>
<p>Erakustean xuxena, makur mintzo denari.</p>
<p>Mende zaharreko ama, oi Eskuara maitia,</p>
<p>Kaskoin hoien kolpetarik baduzu oinhazea,</p>
<p>Nahi zaituzte aurtiki eta khendu bizia.</p>
<p>Bainan Eskualdunak zor du xutik atxikitzea.</p>
        </body>
      </text>
      <text>
        <front>
          <head rend='Bold'><p>AITA ZUHURRA ETA HIRUR SEMEAK</p></head>
        </front>
        <body>
<p>Aita batek zituen hirur seme behin,</p>
<p>Hek ttipiak zireno bazuen atsegin;</p>
<p>Gero eman diote hainbertze bihotz-min,</p>
<p>Zituen ongi guzien jabe nahiz egin.</p>
<p>Semeak mintzo ziren hiruak bildurik:</p>
<p>—Aita zahartuz geroz ez da zentzu onik;</p>
<p>Landak eta mozkinak guretzat utzirik,</p>
<p>Hobe duzu bakean gogorat egonik.</p>
<p>—Zerbait behar duzuen errazue haurrak:</p>
<p>Janhari onak ala soineko ederrak?</p>
<p>Orai zuei utziz zuzenen indarrak,</p>
<p>Nork dauzkit xukhaturen ondoko nigarrak?</p>
<p>—Aita zuk badakizu, hea gaixto garen,</p>
<p>Zerendako zinduke nigarra eginen;</p>
<p>Ait'ametzat umeak on izanen diren,</p>
<p>Menean jarri arte ez dute jakinen.</p>
<p>—Baratze gibeleko zarika xumean,</p>
<p>Ohatzetto bat baduk lau xori barnean;</p>
<p>To, hek eman ditzagun kaiola batean,</p>
<p>Ait'amek haz ditzaten handitu artean.</p>
<p>Beha zazue orai kaiola hortarik</p>
<p>Nola dauden umeak mokoak zabalik;</p>
<p>Ait'amak bazkarekin aldean jadanik;</p>
<p>Burhasoak haurrentzat hola egiten dik.</p>
<p>Kume hek hegaldaka bazohazkonean,</p>
<p>Kaiolatik zituen igorri airean;</p>
<p>Ait'amak hatzemanik artetto batean,</p>
<p>Eman zituen biak kaiola berean.</p>
<p>—Ikhusi ditutzue umeen arthatzen,</p>
<p>Bi zaharrek, lau gazte kaiolan bazkatzen;</p>
<p>Baldin ait'amak umek badituzte hazten!</p>
<p>Nik ere onthasuna dautzuet emaiten.</p>
<p>Semeak hasi ziren kheinuka elgarri:</p>
<p>—Etxalde joriaren jabe gaituk sarri;</p>
<p>Ordean hazkurririk gaztek ez ekharri;</p>
<p>Zaharrak han zagoden goseak hilgarri!</p>
<p>—Ala baita samurra ait'amen bihotza!</p>
<p>Aldiz, umerena da gogor eta hotza!</p>
<p>Hargatik niagok ni bilhuztera lotsa,</p>
<p>Beude ene eskuko landal eta moltsa!</p>
<p>Zenbat dire munduan goizik bilhuziak</p>
<p>Laidoen jasaiteko menerat jautsiak,</p>
<p>Eskuak baitituzte haurreri utziak,</p>
<p>Ongi eginen ordain gaizki ikhusiak.</p>
        </body>
      </text>
      <text>
        <front>
          <head rend='Bold'><p>UDAZKENA</p></head>
        </front>
        <body>
<p>Urtheko laur denborak Jainkoak eginak,</p>
<p>Guzier eman ditu aro desbardinak:</p>
<p>Batzu eztiak bezain, bertzeak saminak:</p>
<p>Udazkenak derauzka maithagarrienak.</p>
<p>Neguko aroak, du kanpora bilhuzten:</p>
<p>Primadera goxoak beztituz aphaintzen,</p>
<p>Uda bero-suharrak hazkurriak ontzen</p>
<p>Eta udazkenari mozkinak igortzen.</p>
<p>Mendi gainetan eta zelhai zabalean</p>
<p>Lanarekin gudukan hari garenean,</p>
<p>Erauntsi gaixtoaren gaude beldurrean,</p>
<p>Udazken babosa ethorri artean.</p>
<p>Erran-zahar bat orai dugu aiphatuko:</p>
<p>Udan behar garela bermatu neguko.</p>
<p>Alfer nagi zoroer zer da gerthatuko?</p>
<p>Udazkenean deusik ez dute bilduko.</p>
<p>Ethorri zaukunean beraz udazkena,</p>
<p>Lurreko onthasunak berekin dauzkana,</p>
<p>Hazkurrien arthatzen bermatu zarena,</p>
<p>Horra nun duzun orai biltzeko orena.</p>
<p>Udazken onaz gare baliatu behar,</p>
<p>Bilduz egun gauza bat, bertze batzu bihar:</p>
<p>Artho, mahats, gaztena, sagar eta ilhar:</p>
<p>Oi gero hek saltzean zenbat urhe-zilar!</p>
<p>Lur-langilea baita geroaz orhoitzen,</p>
<p>Udazkenean ditu ogiak eraiten:</p>
<p>Ondoko uztailean da bozkariatzen,</p>
<p>Ahurka erain eta orgaka du biltzen...</p>
<p>Arratsetako lanak ditu udazkenak:</p>
<p>Ilhuntzean dituzte erretzen gaztenak;</p>
<p>Mailuaz jo eta jan ari dire denak,</p>
<p>Gero artho xuritzen bertze bi orenak...</p>
<p>Udazkenak eria alegeratzen du:</p>
<p>Orduan du aurkhitzen asko sendagailu,</p>
<p>Mendietako aire, ur-on, eta mainhu;</p>
<p>Euskal-Herrirat dire sendatzerat heldu.</p>
<p>Udazkenak derauku hegoa igortzen;</p>
<p>Orduan hegastinak neguaz orhoitzen;</p>
<p>Ipharretik usoak dira hegaldatzen;</p>
<p>Eta ihiztariek sareak hedatzen.</p>
<p>Goizean goiz entzunik meza igandetan,</p>
<p>Argiko daude tente mendi gorenetan</p>
<p>Gero zer atseginak diren heien baithan,</p>
<p>Hatzemanez usoak ehunka saretan!</p>
<p>Udazken azkenean neguari agur!</p>
<p>Errak! to, egin itzak horma eta elhur,</p>
<p>Badiagu hazkurri, zuhain eta egur:</p>
<p>Hire indar guzien ez gaituk ez beldur!</p>
        </body>
      </text>
      <text>
        <front>
          <head rend='Bold'><p>USO SARETAN HATZEMANA...</p></head>
        </front>
        <body>
<p>Sorthu naiz ipharrean, udaren hastean,</p>
<p>Uso ume bakharra ohantze batean:</p>
<p>Ait'amek naute hazi lumatu artean,</p>
<p>Zoriona gozatuz hiruek bakean.</p>
<p>Mundurat agertzean biluzia nintzen;</p>
<p>Amattok luma pean ninduen berotzen;</p>
<p>Hazkurriaren biltzen aita zen ibiltzen:</p>
<p>Nork erran ni ttipian zonbat gosta naizen?</p>
<p>Gaztegi nuen egin ohantzetik jauzi;</p>
<p>Lagunen sinhesteak daut eginarazi:</p>
<p>Sasirat erortzea nuen irabazi:</p>
<p>Amaren bihotzmina ordutik zen hasi.</p>
<p>Ume zentzu-gabea, zer zautzu gerthatu,</p>
<p>Ongi lumatu gabe nahiz hegaldatu?</p>
<p>Ez da behar mirua gidaritzat hartu:</p>
<p>Ez bertzen erranari sobera fidatu!</p>
<p>Zure hegalak aski luzatu orduko,</p>
<p>Osto eror denbora zauku, ethorriko;</p>
<p>Ipharretik hegora gare airatuko:</p>
<p>Ni segituz ez zare bidean galduko...</p>
<p>Amari eman hitza nuelakotz hautsi,</p>
<p>Eskual-Herrian nintzen saretara jautsi:</p>
<p>Handik hegaldatzea ezin ardietsi:</p>
<p>Ihiztari zaharrak nau kaiolan hetsi.</p>
<p>Han nindagon orduan nigar saminetan</p>
<p>Biziaz etsitua, ikara zainetan:</p>
<p>Amarekin beharra aldaxka gainetan,</p>
<p>Sarthua ondikozko presondegietan.</p>
<p>Iguzkia zenean bixtatik aphaldu;</p>
<p>Ihiztariak zuen athea zabaldu:</p>
<p>Lotzera zohalarik nuen enganatu,</p>
<p>Eskuaren azpitik zalhu eskapatu.</p>
<p>Zonbat uso oinezko, hegalik gabeko,</p>
<p>Ihiztariak aiher hetaz jabetzeko!</p>
<p>Kasu egin dezaten ez naiz ixilduko:</p>
<p>Bertzela saretara tuztela bilduko...</p>
        </body>
      </text>
      <text>
        <front>
          <head rend='Bold'><p>AITASO BATEN SOLASAK BERE ILOBASO XUMEARI</p></head>
        </front>
        <body>
<p>Ikusten dugu gizon bat aitasotu denean,</p>
<p>Etx'aintzinean jarririk alki baten gainean;</p>
<p>Bere haurrak ezarririk bizi-molde onean,</p>
<p>Ilobaso xume bati dagola solasean.</p>
<p>Ez da mendi-muthurrean elhurra xuriago,</p>
<p>Aitasok buru-gainean biloa duen baino,</p>
<p>Bainan bozki eta xuxen mintzo baita oraino,</p>
<p>Ilobasoa entzuten bihotz onez han dago...</p>
<p>Aitasok erraiten dio: «Zuk, ene haur maitea,</p>
<p>Orai ikasi baituzu Jainkoaren legea,</p>
<p>Nahi dautzut erakutsi munduko bizitzea;</p>
<p>Nola izan dezakezun zorionez bethea.</p>
<p>»Egun guziz artharekin othoitz zazu Jainkoa,</p>
<p>Eta atxik ait'amentzat aphaltasun osoa;</p>
<p>Orhoit zaite badutela manatzeko dretxoa:</p>
<p>Hura gabe urrun baita bizitze bakezkoa.</p>
<p>»Artizarra agertzean, jaiki zaite ohetik,</p>
<p>Ez baita egun guzian oren ederragorik:</p>
<p>Bas-oilarrak orduan du kantatzen oihanetik,</p>
<p>Eta xoriek jalitzen buruak hegalpetik.</p>
<p>»Ihizi hek ernatzean, eman zaite lanean,</p>
<p>Lana baita errexago, goizik hasten denean:</p>
<p>Bozkariatuko zare iguzki-agertzean,</p>
<p>Pentze-lilien usaina zure ganat heltzean!</p>
<p>»Lagunekin mahainean, zarenean jarria,</p>
<p>Izan zaite alegera eta maithagarria;</p>
<p>Hersturetan dagonari eginaraz irria:</p>
<p>Sor dakion bihotzean bozkario berria.</p>
<p>»Eskuarazko mintzatzea atxik-azu mihian,</p>
<p>Ez baita ederragorik zeruaren azpian;</p>
<p>Nola arrano zaharra pinpirinen aldian,</p>
<p>Halaber dago eskuara, auzokoen erdian...</p>
<p>»Eskaldun andretan dira baliosenak bethi</p>
<p>Erlea bezain langile, bildotsa bezain ezti:</p>
<p>Iragaiten zarenean hogoi urthetan goiti,</p>
<p>Hurbiletik beha zozu halakoa den bati.</p>
<p>»Ez badu azken urthea aurthen ene biziak,</p>
<p>Erakutsiko dauzkitzut eskual dantza jauziak,</p>
<p>Ni aitasotua gatik ez ditut ahantziak:</p>
<p>Ikasi behar ditugu ahal bada guziak».</p>
<p>Aitaso hasten da kantuz muxikoen airean,</p>
<p>Piko guziak izartuz bi zangoez lurrean</p>
<p>Eta ez dute etsitu ongi ikas artean.</p>
<p>Halako aitasoa da maithagarri etxean!</p>
        </body>
      </text>
      <text>
        <front>
          <head rend='Bold'><p>ESKUALDUN SOLDADOAK</p></head>
        </front>
        <body>
<p>Eskualdun soldado batzu ditugu aiphaturen,</p>
<p>Leheneko denboretan, nola ibili diren.</p>
<p>Badazkit bien berriak; bat auzoan bainuen.</p>
<p>«Thuna» harek erran hitzak dituzue entzunen;</p>
<p>Mila zortzi ehun eta bortzeko otsailean,</p>
<p>Herritik bia baikinen eroriak zorthean,</p>
<p>Alemanak Frantseasri oldartu zirenean,</p>
<p>Gerlako armadan ginen etsaiaren aldean.</p>
<p>Frantses eta Alemanen arteko ur-hegian,</p>
<p>Lau Eskualdun bildu ginen uztailaren erdian.</p>
<p>Gorphutzen hain urrun eta gogoz Eskual-herrian;</p>
<p>Gure sorlekhu ederraz ginauden solasian.</p>
<p>Arpegi arrai batekin lagunak erran zautan:</p>
<p>«Orhoit hiza guk herrian zer ginuen hitzeman?</p>
<p>Lau herriko aritzea, lau arrotzi pilotan:</p>
<p>Han ginela aurkhituren Baigorriko bestetan».</p>
<p>Buruilean ornen baita gerlaren hastapena,</p>
<p>Arte huntan egin lukek Baigorriko joan-jina.</p>
<p>Oi, Harispe hemen balitz, eman lirok baimena:</p>
<p>Haren faltan dugun mintza kargu bera duena.</p>
<p>Jaun on harek zaukunean baimen hura igorri,</p>
<p>Laster ginen abiatu bas'ahuntzak iduri.</p>
<p>Gure oinak zaldi, eta art'izarra bidari,</p>
<p>Eskualdunik baizik etzen lothuko bide horri.</p>
<p>Nola uso gazte batzu osto eror denboran</p>
<p>Akhituz baitira heltzen ipharretik hegoan,</p>
<p>Halaber gu heldu ginen uztaileko beroan,</p>
<p>Nekheak oro ahantziz, sorlekhua gogoan.</p>
<p>Agorrilaren bian zen argi-haste ederra!</p>
<p>Laguna zait oihuz hasten: «Beha zak urrunera!</p>
<p>Lanhopetik mendi batzu han agertzen baitira!?</p>
<p>Nik hitz daiat hek direla Ollandoi eta Jara».</p>
<p>Sorlekhuan sarthu ginen bozkarioz bethiak.</p>
<p>Bestaren bezpera zela etzauden ahantziak:</p>
<p>Bi ezkilak errepikaz, oihartzunka mendiak!</p>
<p>Gau hartan gu ait'amekin gozatu ginen biak.</p>
<p>Besta biharamunean baitzen partida hori,</p>
<p>Osteka ziren arrotzak ikusterat ethorri;</p>
<p>Pilotari zahar batzu eman ziren xaxari,</p>
<p>Eta Pello Bilozuri pasa-marran jujari.</p>
<p>Zortzi gazte pilotari suharki ginen hasi:</p>
<p>Gudukarik hain ederrik nihoiz etzen ikusi.</p>
<p>Ene lagun Martin baitzen pik emaiten nagusi,</p>
<p>Hari esker ginuen guk partida irabazi.</p>
<p>Hurbildu ginen soinurat zortzi pilotariak,</p>
<p>Akhiturik berotuak, izerditan bustiak.</p>
<p>Bainan gure arno onak phizturik zain guziak,</p>
<p>Airoski eman gintuen Eskual-dantza guziak!</p>
<p>Gure maite lagunekin oren guti egonik,</p>
<p>Bazkari bat egin eta «ikus arte» erranik!</p>
<p>Juan ginen gu armadalat berriz ere arinik.</p>
<p>Gero laster abiatu Alemanen ondotik.</p>
<p>Etsaiari jarraikirik Austerlitz ondoraino,</p>
<p>Hango su izigarrian mintzo ginen oraino:</p>
<p>«Hobe zukan bai pilotan hemen tiroka baino!</p>
<p>Berma gaiten hau bezala garhaitu arteraino!...».</p>
<p>«Haur gazteak, egizue othoitz Jainko Jaunari,</p>
<p>Izaiteko bethi prestu eta ohoragarri:</p>
<p>Sorlekhuan pilotari, armadetan gerlari,</p>
<p>Orai ehun urthe ziren soldado hek iduri».</p>
        </body>
      </text>
      <text>
        <front>
          <head rend='Bold'><p>IKHAZKIN MENDIAN</p></head>
        </front>
        <body>
<p>Gazterik hasi nuen gogoa alhatzen,</p>
<p>Bakezko estatua zein othe zaiteken;</p>
<p>Ez bainuen kausitzen egonez herrian,</p>
<p>Hortako jarri nintzen ikhazkin mendian.</p>
<p>Urrikari nautenak dire enganatzen:</p>
<p>Urrikalgarriago ditut ezagutzen.</p>
<p>Bake osoa nun da hekien artian?</p>
<p>Ni hartaz gozatzen naiz ikhazkin mendian.</p>
<p>Jaun onari diozkat eskerrak bihurtu.</p>
<p>Lagun zoro hetarik bainaiz aldaratu.</p>
<p>Beude beren atsegin galkorren erdian!</p>
<p>Prestuki biziko naiz ikhazkin mendian.</p>
<p>Mendiko ur xirripak dohaz erasian;</p>
<p>Xori, xoxo, epherrek... kantatzen sasian;</p>
<p>Urso-ihiztariak arbolen gainian...</p>
<p>Nola trista naiteke ikhazkin mendian?</p>
<p>Igandetan mezara menditik naiz jausten;</p>
<p>Jainkoaren manua hola ez dut hausten.</p>
<p>Egun hura gozatuz ahaiden erdian!</p>
<p>Gero aste guzia ikhazkin mendian.</p>
<p>Zapetain, sastre, harotz, zurgin eta hargin,</p>
<p>Hek, hirian lanean igandearekin,</p>
<p>Astelehena besta, gero min burian!</p>
<p>Ni zuhur eta sano ikhazkin mendian.</p>
<p>Gizon gazte, lorios merkhatukaria,</p>
<p>Jan-edan onen zale eta jokharia,</p>
<p>Ontasunak horrela goaten direnian,</p>
<p>Erranen duk: «Hobe zen ikhazkin mendian!».</p>
<p>Ene anaia goan zen Amerikan barna,</p>
<p>Laster zerbeit eginik uztekotan lana;</p>
<p>Egun bezein aberats zen sorthu zenian!</p>
<p>Hobe lukela dio ikhazkin mendian.</p>
<p>Lili-arrosa hainitz bada bazterretan,</p>
<p>Gaztien xoragarri herri guzietan;</p>
<p>Ez naute enganatu ni orai artian;</p>
<p>Lorerik gabe nago ikhazkin mendian.</p>
<p>Igande bestetan dut garbitzen larrua;</p>
<p>Plazara naiz agertzen ongi aphaindua;</p>
<p>Arrai dut arpegia, hitz onak mihian.</p>
<p>Nork ezagut nagola ikhazkin mendian!</p>
        </body>
      </text>
      <text>
        <front>
          <head rend='Bold'><p>NEGUA</p></head>
        </front>
        <body>
<p>Neguaren hastean, zer da haize hori?</p>
<p>Ipharreko aldetik zaukuna ethorri?</p>
<p>Izotzak eta hormak, dauzkigu ekharri;</p>
<p>Arbolen ostoa da lurrerat erori;</p>
<p>Kanpoa biluzirik daukute ezarri.</p>
<p>Ikusirik mendiak xuritzen elhurrez,</p>
<p>Hegaztinak dohatzi hotzaren beldurrez;</p>
<p>Iguzkia ez dago arpegi ederrez;</p>
<p>Lurra ez du berotzen suharki indarrez:</p>
<p>Hortakotz da negua hiru hilabetez.</p>
<p>Udako xori, xoxo kantari maiteak</p>
<p>Ixildurik dagotzi, sasian gordeak;</p>
<p>Neguak suntsiturik kanpoko loreak,</p>
<p>Udan bilduen jaten hai dire erleak,</p>
<p>Uli ttipi balios ezti-egileak.</p>
<p>Airea bortuetan hoztu den pondutik,</p>
<p>Arthaldea zoin aise jausten den menditik</p>
<p>Joare-soin ederrak emanak lephotik,</p>
<p>Lerro-lerro, auhenka, artzainen ondotik:</p>
<p>Oihartzunak entzuten dira urrunetik.</p>
<p>Zelhaietan sartzean ardi'ta bildotsak,</p>
<p>Bortutik beha daude otso eta hartzak:</p>
<p>Errabian dagotzi, karraskatuz hortzak;</p>
<p>Bainan lotsatzen ditu bas'herri arrotzak,</p>
<p>Bai eta ikaratzen Nabarro-ren bozak!</p>
<p>Nahiz negua duen bildotsak sortzeko,</p>
<p>Ekhartzen du ondarra laster xutitzeko,</p>
<p>Amaren erraperat asmuka heltzeko;</p>
<p>Buxtana dirdiratuz, besoz belhauniko,</p>
<p>Xurgatzen du titia mundura deneko.</p>
<p>Lur langile zuhurrak ez du urrikirik,</p>
<p>Udako egunetan ongi bermaturik:</p>
<p>Urtheko hazkurriak badauzka bildurik:</p>
<p>Ogi artho belharrez zokhoak betherik,</p>
<p>Orai negu beltzaren ez duke beldurrik.</p>
<p>Bas'herriko emazte langile suharrak,</p>
<p>Zein ongi ditutzuen laguntzen senarrak!</p>
<p>Udan ongi hazirik borthako ederrak,</p>
<p>Horra orai neguko nasaiki xingarrak;</p>
<p>Horrek emanen ditu laneko indarrak!</p>
<p>Hazkurrien etsaiak udan dira sortzen</p>
<p>Eta udazkenean lurpean gordetzen;</p>
<p>Hormate handietan han dire suntsitzen;</p>
<p>Gero Primaderako guti da gelditzen:</p>
<p>Ulitxa gaixtagina neguak du hiltzen!</p>
<p>Negutik primaderan sartzen garenian,</p>
<p>Bozkariotan gaude lilien erdian;</p>
<p>Bainan erauntsiaren bethi beldurrian;</p>
<p>Aurthen ikusi dugu Eskualdun-Herrian</p>
<p>Egun izigarri bat ekhainaren bian!</p>
<p>Jakintsunek gaituzte guziak othoizten,</p>
<p>Neguko arratsetan balia gaitezen</p>
<p>Kazet eskualdunaren gora irakurtzen:</p>
<p>Batek irakurtzean, bertzeak entzuten,</p>
<p>Gure haurrek eskuara han ikhas dezaten!</p>
        </body>
      </text>
      <text>
        <front>
          <head rend='Bold'><p>EZTEI EDERRAK ESKUAL-HERRIAN</p></head>
        </front>
        <body>
<p>Eztei ederrak Eskual-Herrian</p>
<p>Egin ditugu ihauterian</p>
<p>Bozkariorik haundienean:</p>
<p>Bai ahideak, mahain berean,</p>
<p>Adixkidekin bat egitean,</p>
<p>Zoriona zen gure artean!</p>
<p>Nahiz ez ginen haundietarik</p>
<p>Espos haukien bi aldetarik,</p>
<p>Ginen eskualdun garbietarik:</p>
<p>Jakintsun haundi jaun hoietarik</p>
<p>Zaiku ethorri batto bakarrik,</p>
<p>Izultzekotan gu xoraturik.</p>
<p>Burua gora handi-handian,</p>
<p>Bizar gorria kokots-azpian,</p>
<p>Jaun hura zagon denen erdian;</p>
<p>Gu oro ixil, mintzo zenean:</p>
<p>Iduri saindu hastapenean,</p>
<p>Satan ttipi bat zen azkenean.</p>
<p>Jakintsun horren jakitatea</p>
<p>Da Korodunen laidostatzea,</p>
<p>Jainkoa baithan ez sinestea;</p>
<p>Mundu hau eta gu egitea,</p>
<p>Ez deusetarik gauzen hastea,</p>
<p>Horren ustean, da subertea.</p>
<p>Erran du: «Ez da botheretsurik,</p>
<p>Gizona baino gorago denik,</p>
<p>Hari gaztigu eman dironik:</p>
<p>Ez zorigaitzik, ez zorionik,</p>
<p>Ez arimarik berex dagonik:</p>
<p>Akabo denak hilez geroztik!».</p>
<p>Tunanten gisa mintzatu baitzen,</p>
<p>Gazte gaizoek sinetsi zuten,</p>
<p>Ustez egiak argitua zen:</p>
<p>Ez zen ez gaizki irriz asetzen,</p>
<p>Haren gezurra ez zela galtzen,</p>
<p>Toki onean zuela saltzen.</p>
<p>Mendigaineko Piarresttipi</p>
<p>Beldurrik gabe zitzaion jeiki:</p>
<p>«Ixil zaite hor, ez mintza gaizki!</p>
<p>Arras zorotzat gauzkatzu naski;</p>
<p>Jakintsun zira, bainan ez aski:</p>
<p>Tontoak ere zerbait badaki.</p>
<p>»Huna oiloa mahain-gainean;</p>
<p>Arroltzea zen amaren pean</p>
<p>Gero xitoa sortu zenean:</p>
<p>Arroltzerik ez mundu-hastean,</p>
<p>Lehen oiloak erron artean;</p>
<p>Nork du lehena eman munduan?</p>
<p>»Nungo gizonak dautzu erranen:</p>
<p>Geirik gabe dut lana eginen,</p>
<p>Deus erain gabe, sortaraziren?</p>
<p>Hastapenean azirik ez zen;</p>
<p>Lehen bihia nork eman zuen?</p>
<p>Ikus-azu hor Jainko bat baden!</p>
<p>»Begira-zazu iguzkiari,</p>
<p>Arratsetako ilhargiari,</p>
<p>Gau izar-arte garbienari!</p>
<p>Zoin jakintsunek ditu ezarri!</p>
<p>Jarraik-arazten tenoreari?</p>
<p>Hor erraguzu nor den gidari!»</p>
<p>Jakintsun hura hasi zen kantuz,</p>
<p>Bere bizarra bihurdikatuz,</p>
<p>Gehiago deus ezin asmatuz...</p>
<p>Lehen erranak gero ukatuz,</p>
<p>Bere bunua ezin garbituz:</p>
<p>Hura zen, hura, tonto-Pilatus!</p>
<p>Pilatus horrek badu bai lagun</p>
<p>Mila batean sei-zazpi ehun:</p>
<p>Hek utz ditzagun ahalaz urrun!</p>
<p>Gu Eskualdunak, gauden fededun;</p>
<p>Jainkoa othoitz gau eta egun;</p>
<p>Gero zerua goza dezagun.</p>
        </body>
      </text>
      <text>
        <front>
          <head rend='Bold'><p>ORGOGOZO JAUN-ANDEREI</p></head>
        </front>
        <body>
<p><hi rend='Italic'> 1899-ko maiatzaren 30-ean</hi></p>
<p>Ezkontza baten fama aditu dut atzo,</p>
<p>Eta bozkariatu entzun dutaneko;</p>
<p>Lau bertsu eman ditut horren laudatzeko:</p>
<p>Othoi, barkha zadazu Doktor Orgogozo!</p>
<p>Zure espos maitea nor den aditurik,</p>
<p>Bertsuen emaiteaz ez nuen dudarik;</p>
<p>Munduan etzinuke prestuagorik,</p>
<p>Aingeruetan baizik ez baitu parerik.</p>
<p>Jainkoak ikusirik zure bihotz ona,</p>
<p>Eman dautzu andre bat merezi duzuna:</p>
<p>Fidel, ezti, garbia eta Eskualduna;</p>
<p>Zeroni iduria dukezu laguna.</p>
<p>Desiratzen dautzuet luze bizitzea,</p>
<p>Bakhezko zorionaz bethi gozatzea;</p>
<p>Osagarri on bana biek izaitea,</p>
<p>Hola bizi ondoan zerurat heltzea!</p>
        </body>
      </text>
      <text>
        <front>
          <head rend='Bold'><p>GERLAKO PRESUNIER BAT</p></head>
        </front>
        <body>
<p>Eskal herritto bat da nere sor-lekhua,</p>
<p>Gerletara xortetik izan niz deithua,</p>
<p>Prusiano etxaiez han preso hartua,</p>
<p>Nahi duten lekhura hetaz gidatua.</p>
<p>Sei hilabete osoz heien menekua (bis).</p>
<p>Hain urrun eman naute, lekhu arrotzetan,</p>
<p>Pietaterik ez da heien bihotzetan:</p>
<p>Abre batzu bezala heia zokhoetan.</p>
<p>Bero garririk gabe neguko hotzetan,</p>
<p>Goseak hil urrana izan niz bortzetan.</p>
<p>Ez nuen aita ama on heien berririk,</p>
<p>Hesturetan nindagon hetaz orhoiturik;</p>
<p>Ez ikhusten mendirik, ez uda lilirik,</p>
<p>Othe daite munduan hain lekhu tristerik,</p>
<p>Frantzia, O! Frantzia! hik ez duk parerik.</p>
<p>Hainbertze sofriturik jina da orena,</p>
<p>Ene herri maitera hurbiltzen naizena;</p>
<p>Argi haste eder bat, igande eguna,</p>
<p>Aspaldian Jaunari galdatzen nuena,</p>
<p>Orai akhabatzen da ene bihotz mina.</p>
<p>Iguzki arraioak hari dira altxatzen.</p>
<p>Primadera loreek usaina botatzen.</p>
<p>Nere herri ttipiko eliza agertzen.</p>
<p>Izkilak jo du eta jendea da biltzen.</p>
<p>Ahaide, adiskidek naute besarkatzen.</p>
<p>Nere etxe maitean orduan sarthurik,</p>
<p>Aitaren besoetan eman naiz lehenik,</p>
<p>Ez egin, ama ona, ez othoi nigarrik,</p>
<p>Altxa zazu burua, ez da zorigaitzik.</p>
<p>Zure seme bakharra hemen naiz bizirik.</p>
<p>Berri hori, maiteak, entzun zuenian,</p>
<p>Aingeru bat bezala sarthu zaut etxian,</p>
<p>Nik eman seinalea oraino erhian,</p>
<p>Hain fidel egotua denbora guzian,</p>
<p>Laster ikhusiko dut ene saihetsian.</p>
<p>Bake goxo eztiaz orai naiz gozatzen.</p>
<p>Aspaldian Jaunari bainuen galdatzen,</p>
<p>Jainkoari diozkat eskerrak bihurtzen,</p>
<p>Eta bihotz guziaz grazia eskatzen.</p>
<p>Guzier osagarri eman dezuen.</p>
        </body>
      </text>
      <text>
        <front>
          <head rend='Bold'><p>XINAURRIA ETA XORIA</p></head>
        </front>
        <body>
<p>Primadera hastetik uda azkenerat,</p>
<p>Xinaurria bazoan landa bazterrerat,</p>
<p>Xori papo gorria arbola gainerat,</p>
<p>Egun oroz juaiten zen kantuz aritzerat,</p>
<p>Eta xinaurriari trufa egiterat.</p>
<p>Xinaurria goizian hasia lanari,</p>
<p>Egun guzietako duen gogoari;</p>
<p>Karga ezin altxatuz zen nigarrez ari,</p>
<p>Xoriak itzalpetik kantu eta irri;</p>
<p>Xinaurriak derauko zerbeit erran nahi:</p>
<p>—Xoria, hitz hau diat hiri erraiteko,</p>
<p>—Nik ere bi beharri hire aditzeko.</p>
<p>—Kanpuan baduk hainitz ontasun biltzeko,</p>
<p>Emak xoko batean neguan jateko,</p>
<p>Lanean hasten bahiz, ez zauk dolutuko.</p>
<p>Xinauiri lepho mehe itsusi kiskila,</p>
<p>Ez nitzauk hire ganat jiten deusen bilha;</p>
<p>Lanian ez duk ari ihizi abila,</p>
<p>Utzak, utzak, hik ere, lan hori, ergela;</p>
<p>Berdin urthe guziez, jiten duk uztaila.</p>
<p>Negu beltza heldu da abendoarekin,</p>
<p>Horma eta elhurra, haize hotzarekin;</p>
<p>Xinaurria orai da, gauza frangorekin,</p>
<p>Ongi jan et'edaten bere lagunekin,</p>
<p>Xoria zer egin den nahi luke jakin.</p>
<p>Xinaurria goizean badoa kanporat,</p>
<p>Xoria ere berdin usatu-lekhura:</p>
<p>—Kanta zak, kanta orai kantu pollit hura.</p>
<p>—Nundik kanta dezaket, oraino barura,</p>
<p>Sarraraz nezak, othoi, hire etxolara.</p>
<p>—Haizen bezalakoa, hoakit bixtatik,</p>
<p>Zer behar othe duk hik ene etxolatik?</p>
<p>—Emak aphur bat bederen hire askaritik,</p>
<p>Othoi, begira nezak gosiak hiltzetik,</p>
<p>Gehiago ez diat erranen gaizkirik.</p>
<p>—Auherra hizalakotz ez nauk urrikaltzen,</p>
<p>Ikhusak, ikhus, orai zertaratu haizen;</p>
<p>Jinkoak eman onez ez hiz baliatzen,</p>
<p>Jakintzak negukoa udan dela biltzen,</p>
<p>Goratzekotz lehenik ikhasak aphaltzen.</p>
<p>Xinaurriak ziona erran xoriari</p>
<p>Erran ahal daiteke mundu guziari:</p>
<p>Alferra dela usu gose'ta egarri.</p>
<p>Lot gaiten beraz denak bihotzez lanari</p>
<p>Lurreko'ta zeruko, egitekoari.</p>
        </body>
      </text>
    </group>
  </text>
</TEI.2>

