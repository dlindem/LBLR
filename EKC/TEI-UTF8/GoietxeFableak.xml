<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Fableak edo Alegiak</title>
        <author>Leonce Goietxe</author>
        <respStmt>Ez dauka</respStmt>
     </titleStmt>
     <extent>34.781 hitz, 252.295 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>GoietxeFableak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/G/GoietxeFableak.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Fableac edo aleguiac Lafontenetaric berechiz hartuac, Leonce Goyhetche (faksimilea). Hordago, 1978</bibl>
        <notesStmt><note>Iturburuen datazioa: 1852</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-LAP</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Fableak edo Alegiak -- Leonce Goietxe</docTitle>
    </front>
    <group>
      <text>
        <body>
<p>— Autorearen sinadura ez dakharken etsenplario bakhotxa ez da izanen hataz aithortua.</p>
<p>— <hi rend='Italic'>Hirriz, ongia eta egia Irakhats ez daitezkeia?</hi></p>
<p><hi rend='Bold'>AITZIN-SOLHASAK PUBLIKOARI</hi></p>
<p>Duela zenbait denbora erakurtzearekin bi fable multzo, bata Suberotar Yaun batek, bertzea Gipuzkoako Yaun Aphez batek bertsutan publikatuak: ethorri zitzaitan gutizia Laphurdiko hitzkuntzan lan beraren egiteko; ez hek baino hobeki egin beharrez segurki; baina bertzela, eta Laphurdiko mintzoaren arabera. Hala nola ezen, plat bera izan baidaiteke hirur kozinerez diferentki aphaindua, eta gisa bakotxak baidituzke bere zaleak eta yaleak: hala orobat liburu berak hirur eskribatzaille direntez landuak eta moldatuak, badituzke publikoan erakurtzaille gustu diferentetakoak. Agian hunek ere baturen ditu bereak.</p>
<p>Batek baino gehiagok galde dezakete: baiña zer da fablea edo alegia? Galde hau naturalena da ezdakienaren ganik. Baiña gauza ez hain errexa esplikatzeko dakienarentzat ere: eta askotan gerthatzen baita gauza bat zenbateaz xehatzenago, eta hanbatenaz dela, argitu behar bidean goibeltzenago; beldurrez hori bera dakidan gertha, erranen diotet beraz hobe dutela berek ikhusi; eta aski dutela erakurtzea atenzione eta gosturekin ondoan dathorzen fable horiek bururen-buru: eta laster endelgatuko dute fableak direla Ebanyelioko parabola edo konparantzen iduriko kondaira labur batzu, karloak fruitua eta azalak mamia bezala, morala edo irakatspen zenbait bere baithan zerratua dakhartenak: eta hau fablegilleak fable bakotxaren ondotik ezartzen ohi du. Baiña hau baiño hoberik bere kaskotik edo bihotzetik erakurleak athera uste badu, zillegi zaio egitea.</p>
<p>Norbaitek baderrake oraino: baiña fableak gauza ariñak, ergelak eta ilhaunak dire; haurrendako baizen on ez dire. Bada gauza bera da erraite ohi karamelu eta konfiturez ere, haurrentzatekoak dire. hargatik ikhusten ohi da presuna handituak ere hetaz zale direla eta yale. ez othe dute ere haurrek baiño hainitz gehiago iretsten? Gauza bera adit en da erraten zoriz kateximaz ere; haurrendako dela, handiak badoazkela hura gabe. Enganio tristea! Ezen nahi katexima haur-danik den irakhasten, orduan delakotz izpiritua egiteko eta enbrazu guzietarik huts, eta kateximako dotrina baitezpadakoa:bizkitartean ez zaie erakhasten haur direlakotz, baina handitu eta, orduan ikhasi legea baliatu behar zaiotelakotz bere bizitzearen erregelatzeko. Bada fableak ere haurrer zaizkote irakhasten, ez hekientzat baizik on eztirelakotz: ezen hek ikhasten dituzte lorietan eta kondatzen, baiña perroketaren pare, mamiaz edo moralaz kasu guti egiten dutelarik. Handiek aldiz erakurtzen dituzte zentzuzki, eta hirriz daudela iretsten dute irakhaspen on zenbait, bizitzeko helantza askotan balia dakioketena huts zenbait ebitatzeko edo berthute zenbait pratikatzeko. Hala egin behar lukete segurik. eta hori da edo izan behar da fablegille eta inprimatzailleen xedea. Eta Lafontenen fableez bezanbatean, baderraket hemen; oradorek bere diskursetan, eskribatzaillek bere liburuetan eta edozein yende yakinek noiznahi hitzketa edo konbertsazioneetan badakharztela hetarik hartu asko tretu eta bertsu, erraten edo eskribatzen dutenaren sustengu edo edergaillu bezala. Eztire beraz fableak gauza illhaun eta funtsgabeak: eztiren funtsgabe, funtsgabe eta fuiñez arin direnentzat baizik. Bertzelakoek badakite hirri egiten; eta hirriz daudelarik, bere ona eta abantailla hetarik atheratzen.</p>
<p>Fiñean, ez othe da han edo hemen zenbait izpiritu hertsi edo mihi laster derrakenik: fableak, fableak! zer suiet edo materia Aphez baten kaskoaren eta astien okupatzeko! Ez othe zuen bada bere estatu sainduan okupamendu serios eta solidoagorik? holako lan ergeletan dabillan Aphez baten kaskoa, hum! solidoa othe da hanbat eta berthutea segura?</p>
<p>Oh! emeki, emeki, othoi, anaia edo arreba! Aithorduko dauzut bada hasteko laiñoki, nerenaz karatera aski alegera dudala; eta eforta guti egin izatu dudala ere hortarik korreyitzeko: Ez daukat ezen hori biziotzat hala nola urguillua, kolera, <foreign>etc</foreign>. Bainan erranen dut halahala sobretan hortan ere iragaitetik begiratzera egiñ izatu dudala; eta hori aski dadukadala: eta zuk ere gauza bera egiten baduzu, ederki eginen duzula. Erranen dautzut eztela izatu nihoiz nihon legerik, komentu zenbaitetan ezpada, hirri egitea eta eragitea, eta alegeratzea debekatu dukenik, oneski eta modeski egiten delarik. Erranen derautzut, saindu iragan gehienak alai eta arrai izatu direla; eta batzuek ere, ez saindu ttipienek halere, bere liburutan asko izpiritu kolpe alegera eta hirri eragiteko tretu erreiñ izan dutela; eta gauza bera egun oro egitren dutela Yaun misionest eta Erretorek ere, bereziki luzesko predikatu behar dutenean, beldurrez unha dakizkoten aditzaleak edo loak gaindi. Erranen derautzut: Yainkoak berak deklaratzen darokula eskribu Sainduetan, debozino alaia eta emaille arraia dituela meneratzen. Bertze non nahi bezala, Aphezetan ere, badire batzu bethi serios eta goibel dabiltzanak; hortzik ederrenez ahoa mublatua dutelarik, nihoiz hirritto batez ere argitaratzen ez dituztenak: bertze batzu aldiz, bethi bekhoa arrai, ezpaiñetan bethi, erran badaite, hirria hasia dabilkatenak, eta hortz guziak zenduak izan arren, dituzten hobi guziak hirririk frankoenetan iguzkitaratzen dituztenak. Zer bada? lehenbiziko horiek izanen dire oro saindu; eta azkeneko hauk oro diabru? Ez daiteke holakorik: eta hortaz segurtha daiteke gorago erranetarik batbedera.</p>
<p>Bertze alde, Lafontenen fabledegian ezdut itsurat eta ahurka hartu, aitzitik ikhisiz, miratuz eta berexiz. Lafontene gaizoak nahastatu ditu bere fabletan asko arinskoak, legartsuak eta izpirituen harrotzera eta bihotzen asaldatzera darontsaketenak: hek utzi ditut bazterrera. Baldin heien bidez eragiñ izan badu hirri asko, segur da azkenean berari isur-arazi izatu diotela nigarra franko.</p>
<p>Baina baderrazu bethi: Aphez batek ezduia eginbide seriosagorik bere denbora iragaiteko? Bai duda gabe. Baiña baderrat ausarki ez dabillala bethi hetan, ez dezakela ere. Badea nehor bere estatuko edo ofizioko lanetan pausapen eta erlaxarik gabe haritzen denik? Ez segurki: ez daiteke ere. Badeia emarik ere bere killoa edo orratza utzirik hauzora bedere yalgiten ez denik aphur bat hats eta aire hartzera, dakitzanak kondatzera, ezdakitzanak ikhastera, oren bat edo bertze hitzketan iragaitera? Eta oxala inozentki bethi! oxala elhe hek guzietarik norbaiten omen onak galtzen ezbalu zathirik! Baditu beraz Aphezak ere bere pausa orduak, zoinetan okupa baidaiteke estatuko eginbideez bertze zerbaitetan: eta horlatan, ordu eta asti horietaz baliatuz, bere eginbide hertsier batere bidegabe egin gabe, ephe luze batez bedere, has eta osa dezake hulako obra bat aise.</p>
<p>Ezdaukat beraz holako erantzute edo erreportxurik merezi dudala; eta ene obraren alegeratasunak nere karateraren errespetua deusetan ere guti dezakela, edo hortan trabaillatzean, nere estatuko eginbideer deusik ebatsi diotedala.</p>
<p>Baiñan obra bera, lanaren egindura? gramatikako eta neurthitz edo bertsuen erregela guzien arabera moldatua dea? Ezduta pontu horren gaiñean kontzientziako ausiki zenbait sentitzeko? Eta nik baderrat: Badea gramatikarik gure lenguaiaren mintzoa osoki fitsatu duenik? Ez duia suberotarrak berea? Baxanabartarrak berea? Bizkainoak berea? Gipuzkoarrak berea? Eta guk Laphurtarrek geurea? Eta neurthitzen erregela guziez errezibitu eta berdiñ pratikaturik badea? Eta izan ere baditekea? Nik eztut ikhusi holako libururik. Eta iragan poeta edo bertsugillen erakurtzetik ere ez zait gelditu holako pentsamendurik. Eztut beraz bilhatu baizen bertsuak egitean izarietan ahalik yustuenak, eta buruak ahalik hobekiena parekatuak eta elkhar idurienak; haritu naiz emaitera lenguaiarik klarena, liraiñena eta endelgatzeko errexena; extseiatuz sartzera Lafontenen pentsatzeko eta mintzatzeko laiñotasunean: eta badiduritzait hunen tretu ospatuenetarik asko aski urruski itzuli ere ditudala. Ebitatzera haritu naiz frasa modorrotsu eta korapillutsuak leitzalea nekhatzen, khexatzen eta desgustarazten dutenak: beldur ere banaiz batzuek kausi dezaten fabletako nere mintzoa, sinplegia edo komunegia. Baiña zer egiñ? Egiña egiñ. Bethi atsegin bat da erakurtzen dena aise konprenitzea: hauk ere badukete bere meritua: bedere nik badakit bazutela bere nekhea eta ez xumea. Biz aski hemen pontu horietan nee eskusatzeko: alfer laite gehiago luzatzea.</p>
<p>Zer! Yaun Apheza, ez duzu bada oraiño hitzñobat, azken hitztto bat? haiñ diferenta othe zare bada egundaiñoko aphez guzietarik? Ah! publiko estimagarria! erran baniezazu lan hau egitean ez nuela bertze xederik, ez gogoan bertze deusik baizen zuri hirri egiñ araztea, eta azukreztatu pillula zenbait irets-araztea; gezurra erran niro. Desiratzen dautzut beraz obratto hunen erosteko gutiziarik beroena, eta axalaz hirriz zaudelarik, mamiaz probetxatzeko zoriona.</p>
        </body>
      </text>
      <text>
        <front>
          <head rend='Bold'><p>LIBURU LEHENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>BELEA ETA AXERIA</p></head>
        </front>
        <body>
<p>Musde bele zegoen haritz tontorroan,</p>
<p>Haidorrik zadukala gasna bat mokoan,</p>
<p>Aldiz axeri Yauna goizdanik yaikia,</p>
<p>Zebillan non eraiki bere gosaria.</p>
<p>Usaiñak sudurra yo dioeneko,</p>
<p>Bele gasna-dunaz ohartu deneko.</p>
<p>Egun on, Yaun bele, maltxurrak diotzo:</p>
<p>Zoin zure ikhusteak gaur demaitan plazer!</p>
<p>Nere begietan ala, baitzare eder</p>
<p>Egiaz haiñ eder balitz zure kanta.</p>
<p>Nola baita zure luma distianta;</p>
<p>Oihan hautan segur ez laite garabik,</p>
<p>Abere ez hegaztin, azinda ez xoririk</p>
<p>Ederrez zurekin iharduk lironik.</p>
<p>Elhe legun hautaz hazia guzia,</p>
<p>Senti du beleak kantatu nahia:</p>
<p>Mokho beltz zabala dueneko ideki,</p>
<p>Gasna badoako lurrerat itzuri.</p>
<p>Erne horren beira zagon axeria.</p>
<p>Segura izaiteko bere ase-aldia,</p>
<p>Ez balitz belea izatu hain gaizo.</p>
<p>Axeriak egiñ etzukeien friko.</p>
<p>Hark urriko bazukeien</p>
<p>Ziñ ere egin omen zuen</p>
<p>Bainan ez beratxe baizen.</p>
<p>Berriz etzutela</p>
<p>Atzemanen horla.</p>
<p>Oy! zenbat mundu huntan oiñ bitako axeri,</p>
<p>Bele gaizoen gostuz ohi diren bizi!</p>
<p>Bethi da lausengaria</p>
<p>Entzuillen gostuz hazia.</p>
        </body>
      </text>
      <text>
        <front>
          <head rend='Bold'><p>TTIRRITTA ETA XINAURRIA</p></head>
        </front>
        <body>
<p>Ttirritta zagon kantari</p>
<p>Udak ziraueiño bethi,</p>
<p>Zenean negua ethorri</p>
<p>Bazukeien pentsa zeri.</p>
<p>Lau ill luze pasatzeko</p>
<p>Eta deusik ez yateko.</p>
<p>Ez xixari, em marmotxa;</p>
<p>Etxea zedukan hutsa;</p>
<p>Soillaruan ez bihirik,</p>
<p>Bankan ere ez laborerik:</p>
<p>Badoa bada hauzora</p>
<p>Xinaurria aizpa baithara</p>
<p>Gosetea kantatzera.</p>
<p>Agur, aizpa, banathorzu;</p>
<p>Zertan naizen ikhus-azu:</p>
<p>Nauzun, othoi, urrikari,</p>
<p>Prest indazu zerbait bihi:</p>
<p>Hitz dautzut, duda ez zaitela,</p>
<p>Zuhork badakizu berdiñ,</p>
<p>Gurekin hitza dela ziñ:</p>
<p>Bihurtuko dautzudala</p>
<p>Ethorri deneko uztailla</p>
<p>Intresekin kapitala.</p>
<p>Xinaurria baita guti prestatzaille</p>
<p>Gutiago are emaille:</p>
<p>Badiotzo ttirrittari:</p>
<p>Oro zaite elkhar iduri;</p>
<p>Hartzean handi promesak,</p>
<p>Nasai ziñak eta hitzak:</p>
<p>Ondoan ill ephekoa</p>
<p>Nihoiz ez agertzekoa.</p>
<p>Karitatezko legea</p>
<p>Ezta alferrak bazkatzea:</p>
<p>Nekhez tugunak uztatu</p>
<p>Nekhez guk utzten ditugu:</p>
<p>Eta zuk uda zenean</p>
<p>Zertan bada ziñaraman?</p>
<p>Kantuz nindagoen bethi</p>
<p>Zathorkidaken nor-nahi;</p>
<p>Ez bekizu gaitzi hori</p>
<p>Ay! ay! zure zelebrea!</p>
<p>Biba horlako umorea!</p>
<p>Kantuz uda ziñaraman?</p>
<p>Emazu bada orai dantzan.</p>
<p>Banoa nere lanera</p>
<p>Bazoazke kantatzera.</p>
<p>Fabetto hau zertarako?</p>
<p>Oror irakhasterako,</p>
<p>Adin gastean dena alfer eta nagi,</p>
<p>Zaharrean maiz dela gose eta egarri.</p>
<p>Eta huzkur dagonak denean lan-bide.</p>
<p>Badukela ondoan zer yan gabe yan-bide.</p>
<p>Finean gaizki dena ohitu gaztean,</p>
<p>Zaharrean bioa zakua soiñean.</p>
        </body>
      </text>
      <text>
        <front>
          <head rend='Bold'><p>GIZONA ETA HERIOA</p></head>
        </front>
        <body>
<p>Gizon bat zathorren behiñ oihanetik,</p>
<p>Egur-zama batez soiña kargaturik.</p>
<p>Bazakarren ere denbora berean,</p>
<p>Urthe askoren karga zama haren pean.</p>
<p>Oiñ bat oiñ bi nekhez zebillan gaizoa</p>
<p>Hanketarik flako, ephel paparoa;</p>
<p>Hori zuen harrek ardurako tatsa;</p>
<p>Bide-erditarako zaio eskasten hatsa.</p>
<p>Botatzen du zama haritz baten kontra,</p>
<p>Errara bera ere doako gaiñera.</p>
<p>Ah! badaitekeia munduan gizonik</p>
<p>Ni bezaiñ malurus denik?</p>
<p>Naizenaz geroztik munduan agertu,</p>
<p>Plazerik ez dut dastatu.</p>
<p>Askotan ez yatekorik.</p>
<p>Nihoizere ez deskantsurik:</p>
<p>Emazte eta haurrak nonbaitik hazteko,</p>
<p>Zergak ere pagatzeko:</p>
<p>Eta guzien gaiñera</p>
<p>Hartzeduna eta malobra.</p>
<p>Hau bizia, dio, hau bizia bada!</p>
<p>Ez, ez aboro nik eziñ yasana da.</p>
<p>Athor, herioa athorkit honera,</p>
<p>Bizi gaitz huntarik nere lexatzera.</p>
<p>Herioa dathor itxura txarrean.</p>
<p>Bere sega latza daukala soinean:</p>
<p>Huna ni, erradak zer egin behar den.</p>
<p>Eta nere-ganik zer eskatzen duken.</p>
<p>Ah! barkhatu, bada; nahi baninduzu</p>
<p>Zama hau soiñera goititzen lagundu?</p>
<p>Fable huni darraiona,</p>
<p>Da segidan dathorrena.</p>
<p>Urrun deiño herioa,</p>
<p>Fanfarrun dela gogoa:</p>
<p>Hurbill denean ikhusten:</p>
<p>Bertzela dela pentsatzen.</p>
<p>Eta yasateko zer-nahi dukegun;</p>
<p>Hobe dela bethi Yauna deithu lagun.</p>
        </body>
      </text>
      <text>
        <front>
          <head rend='Bold'><p>IGELA IDIAREN BERDIN EGIN NAHI</p></head>
        </front>
        <body>
<p>Igel bat zegoen behiñ idi bati begira,</p>
<p>Miretsten baitzuen hagitz hark zuen tailla ederra.</p>
<p>Hauxe da hau kreatura galant eta yoria!</p>
<p>Eta arrotzea bezain ni laburraeta ttikia.</p>
<p>Beha zadazu, aizpa, ongi, naiz entseatu nahi,</p>
<p>Nolazpait naiteken egiñ abre hau bezaiñ handi.</p>
<p>Ezen egia errateko yelosiak narama,</p>
<p>Hetsi ahoa eta hor da hasten pherma eta pherma.</p>
<p>Han naiz? —Ez oraiñon: orai? —Orai ere ez oraindik:</p>
<p>Orai hargatik banaite. Urrun zande izaritik:</p>
<p>Azkenean sinple hura hainbertze da phermatzen;</p>
<p>Non bertan hatsak ithorik baitu leher egiten.</p>
<p>Askok ez dute munduan</p>
<p>Funts gehiago buruan.</p>
<p>Laborariak nahi du</p>
<p>Goldea pluman trukatu:</p>
<p>Eta utzirik kapelua</p>
<p>Xapelaz gorde burua.</p>
<p>Neska lanekoak ere</p>
<p>Dama aditu nahi luke:</p>
<p>Bazaio estofa eziña,</p>
<p>Duken bedere fazoiña</p>
<p>Artekoak nahi luke</p>
<p>Gorago dena imitatu;</p>
<p>Beherean denak ere</p>
<p>Bedere artekora heldu.</p>
<p>Horla phermatuz sobera</p>
<p>Etxeak doaz lezera.</p>
<p>Baiña zuhur izaiteko</p>
<p>Batbederak izar bezo,</p>
<p>Ethorkiari tonua</p>
<p>Eta boltsari gastua.</p>
        </body>
      </text>
      <text>
        <front>
          <head rend='Bold'><p>BI MULAK</p></head>
        </front>
        <body>
<p>Bi mula zoazen soiñez-soiñ bidean,</p>
<p>Konpai konpañero batasun onean:</p>
<p>Olo a zaraman bizkarrean batak</p>
<p>Grabeletikako dirua bertzeak.</p>
<p>Hunek, kargaz fiertua,</p>
<p>Gora darama burua,</p>
<p>Ozen kroskoilen soinua.</p>
<p>Horla zoazila gutien ustean,</p>
<p>Etsaia agertzen da bide sahetsean:</p>
<p>Eta oldartzen zaio mula aberatsari</p>
<p>Behatu gabe ere zaldare-dunari.</p>
<p>Hortzez eta ustarkoz kuraie handian,</p>
<p>Egiten du kontra alegiñ guzian:</p>
<p>Horla hari dela laster zillatua</p>
<p>Sistako zenbaitez senti du larrua:</p>
<p>Badoako ordutik animu guzia;</p>
<p>Plaiñuz eta orhoaz, badago eroria:</p>
<p>Hau zen beraz, dio, sari igurikia?</p>
<p>Badoa, bertze hau oso zen guzia!</p>
<p>Konpai dio harrek ez duk ez on bethi,</p>
<p>Ohore eta karguz izaitea handi:</p>
<p>Ni nauken bezala bahintz hi ere izan,</p>
<p>Eyharazain baten astoen arrolan;</p>
<p>Bahuken bidea nik bezala libro</p>
<p>Ez eta haiñ bertze azalean zilho.</p>
        </body>
      </text>
      <text>
        <front>
          <head rend='Bold'><p>BILDOTSA ETA OTSOA</p></head>
        </front>
        <body>
<p>Arkume bat gan zen ibai batetara,</p>
<p>Bere egarriaren ur freskoz hilltzera:</p>
<p>Otso bat ere ibai beraren aldean.</p>
<p>Hari zen edaten gaiñeko partean.</p>
<p>Barur-gaitzik khexo zebillan maistroa;</p>
<p>Nola ere omen baitu yan-xahar gaitztoa,</p>
<p>Baita bildots mamiz zintzurra frianta</p>
<p>Laster gaixoari badema disputa.</p>
<p>Zertan, ergela, yarri haiz ur berean nerekin?</p>
<p>Hail, dostetak errabill-zkik hire idurikoekin.</p>
<p>Geldi hadi, zithala, ura zinkintzen dautak niri:</p>
<p>Bildotsak aldiz eztiki: nondik dalgiket hori?</p>
<p>Ikhus-erazu nola ura dathorkidan hor gaindi.</p>
<p>Ago ixilik, hitzuntzia,</p>
<p>Nahasten daik ur guzia.</p>
<p>Duela urthe bat apenaz</p>
<p>Mintzatu haiz gaitzki nitaz.</p>
<p>—Nondik hori egin nuken?</p>
<p>Yaioa oraiño ez nintzen.</p>
<p>—Ez bada hirea obena</p>
<p>Dukek hire anaiarena.</p>
<p>—Eztut batere anaiarik;</p>
<p>Amattok eztu ni baizik.</p>
<p>—Ez baduk anaiarena,</p>
<p>Du iragan zenbaitena.</p>
<p>Hortan gaiñera yauzirik,</p>
<p>Harturik lepo-zakitik</p>
<p>Badara oyhan-pera;</p>
<p>Eta harekiñ gogara</p>
<p>Hautsten du bere barura.</p>
<p>Ez pentsa hemen hargatik</p>
<p>Ez dela nihon otsorik,</p>
<p>Oyhan zilhoetan baizik.</p>
<p>Baina giza-artean ere</p>
<p>Ez hain arraro halere;</p>
<p>Handi direnek xumeak,</p>
<p>Eta aberatsek pobreak,</p>
<p>Ez baituzte ere iretsten,</p>
<p>Badituztela lehertzen.</p>
<p>Eta ondikoz moda dela</p>
<p>Txarrenak amor demala.</p>
        </body>
      </text>
      <text>
        <front>
          <head rend='Bold'><p>URDEA, AHUNTZA ETA ZIKIROA</p></head>
        </front>
        <body>
<p>Urde bat eta ahuntz bat eta zikiro bat,</p>
<p>Karroz betan zoazen behiñ merkaturat.</p>
<p>Hobeki errateko, bazaramatzaten,</p>
<p>Ezen hek bere oldez naski ziren goanen.</p>
<p>Urde Yauna zioan khexo gehienik,</p>
<p>Ixil hura ez zaiteken kurrinka egitetik,</p>
<p>Bideak ziraueiño musika samiñak,</p>
<p>Larrutuak zeduzkan beharri guziak.</p>
<p>Ez dirau itzaiak, eta erraten dio:</p>
<p>Yauna, zuk zer duzu horla asaldatzeko?</p>
<p>Ixilik zu ere nolaz ez zaudeske,</p>
<p>Bertze bi presuna goxo hauien pare?</p>
<p>Urdeak derra, ez naiz hoien iduriko,</p>
<p>Bata baita sinple, bertzea aldiz gaizo;</p>
<p>Eta behar bada oraiño</p>
<p>Hauk zortea berzelako.</p>
<p>Uste dezakete daramatzatela</p>
<p>Xoilki esnea, eta illea khentzera.</p>
<p>Nik aldiz ez baitut bizi naizelarik</p>
<p>Biziaren ordain emaiteko deusik:</p>
<p>Bainan emaiteko dukedan bakharra</p>
<p>Ondikozki baita hill eta xingarra.</p>
<p>Ixil nadin gero zuk erraten duzu?</p>
<p>Itzai zelebrea zuk aise diozu.</p>
<p>Baiña itzaiñak berriz: egonez oihuka</p>
<p>Ordea ez dukezu zuk zortea xanya.</p>
<p>Arrazoiña itzainak bai urdeak ere;</p>
<p>Nik itzaiarekin baderrat halere:</p>
<p>Gaitzari denean eziñ itzuria,</p>
<p>Alfer dela luze negar issuria,</p>
<p>Eta berdin gero egin behar dena.</p>
<p>Hobe dela dadiñ kuxian egiña,</p>
<p>Baita konformatu goiko nahaiari:</p>
<p>Eta sentimendu haiñ noble den hori</p>
<p>Ez badaite izan urdetan</p>
<p>Oxala balitz yendetan.</p>
        </body>
      </text>
      <text>
        <front>
          <head rend='Bold'><p>EZKURRA ETA KUIA</p></head>
        </front>
        <body>
<p>Ongi da bethi egina</p>
<p>Yainkoak egin duena</p>
<p>Hunen frogaketa bada ibilli gabe</p>
<p>Munduz-mundu, bidez-bide,</p>
<p>Kuietan aurkitzen dut nik.</p>
<p>Peisant batek ikhusirik,</p>
<p>Fruitu hori hain gordoa</p>
<p>Girtoia aldiz hain flakoa.</p>
<p>Buruan zer zuen dio, gure erneak,</p>
<p>Hauk guzien Egilleak?</p>
<p>Zoin gaitzki zuen ezarri</p>
<p>Horra-horko kuia hori!</p>
<p>Pardi! nik nukeien eman</p>
<p>Haritz hoietarik batetik dilindan;</p>
<p>On zaiteken lana orduan:</p>
<p>Arbola nolako,</p>
<p>Fruitua halako,</p>
<p>Gauzari traza emaiteko.</p>
<p>Peillo, damurik ez hintzen</p>
<p>Hire erretor Yaunak predikatzen duen</p>
<p>Yainko haren kontsilluko,</p>
<p>Hobeki lituzkek oro.</p>
<p>Ezen konparazionera,</p>
<p>Zergatik, othoi, ezkurra</p>
<p>Nere erhi-xingarra</p>
<p>Bezanbat ez dena</p>
<p>Harako-han dago dilindan emana?</p>
<p>Segur, egille puxanta</p>
<p>Hemen ekibokatu da,</p>
<p>Nik ezen fruitu horier</p>
<p>Gisa hurtan ezarrier,</p>
<p>Zenbatez behatzenago,</p>
<p>Hanbatez Peillori zaio</p>
<p>Legez iduritzenago,</p>
<p>Bat hartu hemen ustean,</p>
<p>Hartu bertze izan dela ustekabean.</p>
<p>Pentsaketa hortaz burua hartua</p>
<p>Gure giza dago net enbrakatua:</p>
<p>Hainbertze izpiritu duena kaskoan,</p>
<p>Ez daite sar, dio, niholere loan.</p>
<p>Zuhaitz baten-pera badoa etzatera,</p>
<p>Badathokio ere loa betphurura.</p>
<p>Bada lotan dagolarik</p>
<p>Ezkur bat haritz gainetik</p>
<p>Erortzen zaio gaiñera</p>
<p>Kolpatzen ere sudurra</p>
<p>Kolpe hortaz atzartua</p>
<p>Bere sudurrera daramala eskua.</p>
<p>Ezkurra ukitzen du bizarrean lothua.</p>
<p>Sentitzearekin zaurthua sudurra</p>
<p>Bertze solhasik hark derra:</p>
<p>Oiei! odola dut, dio,</p>
<p>Zer zen beraz gerthatuko</p>
<p>Erori izanbalitz arbola gainetik</p>
<p>Ezkurraz bertze kargarik?</p>
<p>Baiña urruski ezkurra zen.</p>
<p>Ni zoiñ gaitzki mintzo niñtzen</p>
<p>Nere arpegia zertan zen</p>
<p>Ezkur hau kuia izan bazen!</p>
<p>Yainkoak nahi izan eztu,</p>
<p>Segur, arrazoiña ukhan du;</p>
<p>Horren motiboa niri</p>
<p>Orai zait agertzen klarki.</p>
<p>Bego, bego Yaungoikoa,</p>
<p>Obrari soberanoa;</p>
<p>Bedi bethi laudatua,</p>
<p>Peillok dio, xanyatuia</p>
<p>Dezarla ezkurra goiean,</p>
<p>Eta kuia beherean;</p>
<p>Eta mundua gerora</p>
<p>Bioa ohi gisara:</p>
<p>Ez dagoku pleinta guri;</p>
<p>Zer den konbeni hark daki.</p>
        </body>
      </text>
      <text>
        <front>
          <head rend='Bold'><p>PEGAR ESNEAN</p></head>
        </front>
        <body>
<p>Aneta zoan hatterik</p>
<p>Hiri hauzokora goizik:</p>
<p>Pegar bat esne buruan,</p>
<p>Burute eder bat estrainan.</p>
<p>Bazaraman hark hargatik,</p>
<p>Buruan arranyaturik,</p>
<p>Pegar esneaz bertzerik.</p>
<p>Husu eta ariñ zoala alegera bidean,</p>
<p>Bere baithan huna bada hark nolatsu zerasan.</p>
<p>Nere esnea saldu eta harrek eman dirutik</p>
<p>Aroltze dozena zenbait erosiko ditut nik:</p>
<p>Xitotarik, axeriak nahi edo ez nahi,</p>
<p>Urdetto bat erosteko geldituko zait aski:</p>
<p>Ene urdea ya ttarroa, yangabe haiñitz bihi</p>
<p>Arthatuz ongi, zait niri egiñen urde handi:</p>
<p>Hau saltzearekin aldi enbrazu handi gabe,</p>
<p>Umedun behi baten naiz betan egiñen yabe:</p>
<p>Horla dotea billdurik falta egiñ ez dezake,</p>
<p>Ezkontza on baten bidez naiz egiñen etxeko andre.</p>
<p>Baiñan hementxet Aneta</p>
<p>Gerthuz behatztopatzen da.</p>
<p>Eta doako pegarra</p>
<p>Bizkarra-gaiñdi lurrera.</p>
<p>Adio xito eta urdeak;</p>
<p>Adio behi, xahalak;</p>
<p>Adio dote eta ezkontzak,</p>
<p>Eta fortunazko ametsak.</p>
<p>Nere neska gelditzen da</p>
<p>Lehen zen bezala Aneta.</p>
<p>Fable hunek irakatspen haiñixko badituzke,</p>
<p>Zuk har ezazu gogoan ongi bedere hauxe:</p>
<p>Geroaren gobernua utz-ozu bertze bati,</p>
<p>Aitzitik hots-emozu zuk oraikoari bethi.</p>
<p>Gogoetan dabillana maiz da behatztopatzen,</p>
<p>Izarrer beha zoana, zilhorat erori zen:</p>
<p>Gaztelu egiten hari espaiñian bazare,</p>
<p>Frantzian ez daigikezu ez borda txar bat ere.</p>
        </body>
      </text>
      <text>
        <front>
          <head rend='Bold'><p>BI MEDIKUAK</p></head>
        </front>
        <body>
<p>Behi dotor Berrigaitzek</p>
<p>Ikhusten zuen eri bat.</p>
<p>Eri bera Berrionek</p>
<p>Ikhusten zuen orobat.</p>
<p>Hunek zion, eri hunek eman dezake onera;</p>
<p>Harrek ez, abian da hau zenduen ikhustera:</p>
<p>Harrek zio: bedi purga, hunek ez, bedi sangra:</p>
<p>Ondikoz segituz hunen ordenantza hazkarra,</p>
<p>Ustekabean eria badoa bertze aldera.</p>
<p>Biek gutiago ez dute biktoria kantatzen;</p>
<p>Batek zion: hill da bada, hori nik erran nuen:</p>
<p>Bertzeak: nere manuak harrek egin balitu.</p>
<p>Ez xoilki hura etzen hillen, baiña zaiten sendatu.</p>
<p>Baldiñ eritzen bazera</p>
<p>Deith zazu aldamenera,</p>
<p>Mediku bakhar bat xoilki:</p>
<p>Ona bada, hau bada aski.</p>
<p>Bi hoberen betan baiño,</p>
<p>Arteko bat lehenago.</p>
<p>Baiñan ez pentsa hargatik,</p>
<p>Bethi gaitz guzietarik</p>
<p>Zaituztela libratuko:</p>
<p>Zeren bat baita ethorriko</p>
<p>Zoiñetarik sendatzeko</p>
<p>Ezin baita kausituko,</p>
<p>Ez eskoletan dotorik,</p>
<p>Ez baratzetan belharrik,</p>
<p>Ez botiketan drogarik,</p>
<p>Ez peisant xarlatanik,</p>
<p>Ez ema begi-gorririk.</p>
<p>Orduan kofesor on bat</p>
<p>Deith zazu zuk aldakera,</p>
<p>Ordu haiñ proziatu bat</p>
<p>Utz behautzu itzurtzera.</p>
        </body>
      </text>
      <text>
        <front>
          <head rend='Bold'><p>BI PELEGRINAK ETA OSTRIA</p></head>
        </front>
        <body>
<p>Bi pelegrin zoazila kosta hegian gaindi,</p>
<p>Hara huna beha, non zer zuketen hek ikhusi:</p>
<p>Ikusten dute ostria bat harean zabaldua,</p>
<p>Mami umo eta gixen bat zedukala agertua:</p>
<p>Batek derra: zer ostria, nerea da guzia;</p>
<p>Segur naiz ezen lehenik dela nik ikhusia.</p>
<p>Bertzeak: ez hezatuko horrek ez dautzu ganga;</p>
<p>Zuk baiño lehen segurki nik ikhusia baita;</p>
<p>Lehenak hartu nahi du hubilldu direnean,</p>
<p>Bertzeak dio utz-arazten pusadako batean.</p>
<p>Hunek tira, harrek pusa, horla direla hari,</p>
<p>Yaun yuiea hor da gerthuz iragaiten han gaindi</p>
<p>Zoinak bertan nahi baitu fiñatu hauzi hori.</p>
<p>Bere kausa pletiatu bakotxak duenean,</p>
<p>Yuiea zaie prudentki yartzen bien artean:</p>
<p>Eta serios harturik eskuetan ostria,</p>
<p>Hastekotzat iretsten du hunen mami guria</p>
<p>Koehkotarik bana gero demaie partideri,</p>
<p>Emozue, derraiela, esker yustiziari.</p>
<p>Hauziak nihor ere eztu</p>
<p>Nihoiz ere aberatstu:</p>
<p>Mamirikan baldiñ bada</p>
<p>Hura yuie yaunentzat da.</p>
<p>Partidak doazi berdiñ,</p>
<p>Zoiñ bere axalarekin:</p>
<p>Edo hobeki, doazi</p>
<p>Nola baita erraten ohi,</p>
<p>Hau athorra arras, hura billhuz-gorri.</p>
<p>Hauz onenari</p>
<p>Eginik ihesi</p>
<p>Akordu txarra ere hobe da onhetsi.</p>
        </body>
      </text>
      <text>
        <front>
          <head rend='Bold'><p>BURU PELATUA</p></head>
        </front>
        <body>
<p>Gizon bat zelarik onduxea adiñez,</p>
<p>Ez gazte ya aboro, zahar ere arras ez:</p>
<p>Bi kolore yadan egiña bilhoa</p>
<p>Baiña den berdena oraindik gogoa</p>
<p>Xedea hartzen du bada ezkontzekoa.</p>
<p>Begiztatzen ditu hurbill alhargun bi;</p>
<p>Batek ere ya eman zeikan lanik aski.</p>
<p>Bata zen gazte, eta eder, baiña pobre,</p>
<p>Bertzea onduago, baiña bazen dote:</p>
<p>Baita urthen laidoak erreparatzeko,</p>
<p>Kalitate hunek bazituen asko.</p>
<p>Galaia badabill batetik bertzera,</p>
<p>Amorante urusa bizi da gogara:</p>
<p>Bi dontzeillek ere hartzen dute ederki,</p>
<p>Baiña beren pare dute ikhusi nahi.</p>
<p>Gazteak kaskoa bi ezkuz harturik,</p>
<p>Bilho zurituak khentzen daizka errotik:</p>
<p>Bertzeak aldiz beltz daudenak oraiño</p>
<p>Diozka ebakitzen azkenekoraiño.</p>
<p>Eta biek dute yorratzen hain ongi,</p>
<p>Non baitu kaskoa meloi bat iduri.</p>
<p>Noizbait gizontxoa denean ohartu,</p>
<p>Kaskoa freskosko nola senti baitu:</p>
<p>O dontzeilla ederrak! gosta bazait ere,</p>
<p>Lezione ontxo bat hartu dut halere;</p>
<p>Edozein bitarik nukeien emazte,</p>
<p>Nere galtzak laster hark nahi lituzke;</p>
<p>Zoazte, dio, arrebak; eta biphilltzeko,</p>
<p>Ezazue bilha bertze zenbait kasko.</p>
<p>Eta ordutik hura alde bat urrundu zen hetarik;</p>
<p>Urus ez bazioten hek biphilldu hura baizik.</p>
<p>Haiñitzek yoko berean</p>
<p>Galtzen dute ustekabean,</p>
<p>Bilhoa ezbada zentzua</p>
<p>Zentzuarekin dirua:</p>
<p>Eta azkenean badaude</p>
<p>Ez diru, ez eta ohore;</p>
<p>Nola bertzea ille gabe.</p>
<p>Bertze batzuek oraindik,</p>
<p>Dontzeilla zenbaiten gatik</p>
<p>Dute osoki xoraturik,</p>
<p>Erretzen bere kaskoa;</p>
<p>Ez zaiten hanbatekoa.</p>
<p>Zer heriotek tontoa!</p>
<p>Guziz deithoratzekoa!</p>
        </body>
      </text>
      <text>
        <front>
          <head rend='Bold'><p>ASTOA ETA XAKUR TTIKIA</p></head>
        </front>
        <body>
<p>Gutiak dire zeruaz hala faboratuak</p>
<p>Agradatzeko dohaiñaz sortzean dohatuak,</p>
<p>Hau heier behar zaie utzi: eta ez izan gaizoki</p>
<p>Fable huntan agertzen den astoaren iduri:</p>
<p>Zoiña nausiari gostu gehiago emaiteko,</p>
<p>Eta maitha garriago harentzat izaiteko,</p>
<p>Zarezatzera hurbilldu bai zitzaion galanki:</p>
<p>Hala egiten xakurtto bat baitzuen hark ikhusi.</p>
<p>Nola! xakur txar hori</p>
<p>Haiñ goxoki da bizi</p>
<p>Bere nausiarekin</p>
<p>Baiare andrearekin:</p>
<p>Hor da pherekatua,</p>
<p>Baita besarkatua:</p>
<p>Horren merezitzeko,</p>
<p>Zer duke egiteko?</p>
<p>Patta bat hedatzeko!</p>
<p>Baldin hortarako</p>
<p>Hori badaite aski,</p>
<p>Niri ere iduritzen zait daigikedala hori.</p>
<p>Hortan bere nausiari badoako arraiki,</p>
<p>Eta adar zaharkitu bat altxaturik eztiki,</p>
<p>Erortzerat utzten dio kokotsaren gaiñera</p>
<p>Botatzen duela beta orho eder bat airera.</p>
<p>Ola! ola! zer zareza, zer musika xarmanta!</p>
<p>Nausiak dio furian: Nere baistoai non da?</p>
<p>Esku biez hau harturik, komeni zen bezala,</p>
<p>Luzaro asto gaizoari zurratzen dio azala:</p>
<p>Eta orduko komedia zen akabatu horla.</p>
<p>Ez bortxa zuk zure antzea,</p>
<p>Bakotxak badu berea:</p>
<p>Baldin utzirik zurea</p>
<p>Bertzek bezala egitea.</p>
<p>Nihoiz baduzu billhatzen</p>
<p>Onik ez duzu egiñen.</p>
<p>Yendea yendetik, hain da bertzelako,</p>
<p>Nola xakurtto bat astotik baidago:</p>
<p>Zure antzetik kanpo egiten tutzunak,</p>
<p>Oker daude nola, ezkerraz egiñak.</p>
<p>Ez badakharte ere bastoi ukhadia</p>
<p>Badakharte yenden, burla eta hirria;</p>
<p>Hau ere ez baita loria.</p>
        </body>
      </text>
      <text>
        <front>
          <head rend='Bold'><p>ASTOA IHIZIAN</p></head>
        </front>
        <body>
<p>Eyhara bateko astoa</p>
<p>Kaskoz baitzen harroskoa,</p>
<p>Bere lagunak utzirik,</p>
<p>Lehoiñ larruz bestiturik,</p>
<p>Goan zen behiñ ihizira</p>
<p>Buruaren arintzera.</p>
<p>Bazabillan fanfarruna</p>
<p>Arras iduri lehoina;</p>
<p>Ikhusten zuten orduko</p>
<p>Lehoin hain tailla ederreko;</p>
<p>Laur atzetako yendeak</p>
<p>Ikhara handiz betheak</p>
<p>Ihes zoazin guziak.</p>
<p>Ongi zoakon afera</p>
<p>Libertitzen zen gogara.</p>
<p>Baina eiharako mutilla,</p>
<p>Illkia zen haren billha,</p>
<p>Berekin ber makilla.</p>
<p>Ikhusten duen pontutik</p>
<p>Ezagutzen du urrundik,</p>
<p>Bi beharri puntetarik.</p>
<p>Helas! gorde eziñ zituen</p>
<p>Luzexkoak baitzituen.</p>
<p>Eta bastoi ukhaldik a</p>
<p>Darama abrean laurenka.</p>
<p>Eihara-aldera maska.</p>
<p>Harrituak oro zauden</p>
<p>Gizon hau nola hari zen,</p>
<p>Eiharara Lehoi billtzen.</p>
<p>Horla andre batzuek ere</p>
<p>Ihizira illkitzen dire;</p>
<p>Bertzen arropak soiñean,</p>
<p>Arranyu ederrenean,</p>
<p>Ez dutela falta deusik,</p>
<p>Barneneko linya baizik.</p>
<p>Baiña ardietsten ez dute,</p>
<p>Later ezagun baitire:</p>
<p>Nola astoa beharritik,</p>
<p>Hek bertze zerbaitetarik:</p>
<p>Eta illki ziren bezala</p>
<p>Ongi nahiak bertzela</p>
<p>Doaz zoin bere etxetara.</p>
<p>Zarpill utzien hartzera.</p>
        </body>
      </text>
      <text>
        <front>
          <head rend='Bold'><p>ARRATOINA HERMITAU</p></head>
        </front>
        <body>
<p>Lebantekoek diote</p>
<p>Egia den badaiteke,</p>
<p>Ziñ egin nahi ez nuke.</p>
<p>Arratoi bat lehenago, bere baithan sarthua,</p>
<p>Munduko gan-ethorriez arras desgustatua:</p>
<p>Guzier adio erranik erretiratu zela,</p>
<p>Olandako gasna baten barnean bizitzera.</p>
<p>Zeldatxo bat egiñ eta haren erdi-erdian,</p>
<p>Goxoki han bizi zela urus bakhe handian.</p>
<p>Atzez eta hortzez hariz bere bizi-tokia,</p>
<p>Ezarian egiñ zuen gustos eta konplia.</p>
<p>Geroazko griña gabe bethi izan oraikoa,</p>
<p>Bethi prest baitzagokion hazkurri gustukoa;</p>
<p>Yadan egiña zen gixen eta gorddo-gorddoa:</p>
<p>Hain da gorphutzarentzat on sosegu barnekoa.</p>
<p>Urus arras, hark ez zuen desiratzen bertzerik.</p>
<p>Baiña mundu huntan ezta urustasun osorik,</p>
<p>Ustekabean badathor nahigabe nonbaitik.</p>
<p>Yan ondoan egun batez dagolarik siestan,</p>
<p>Arrotzak badituela senti du bere borthan:</p>
<p>Ideki diotenean, bizpahirur Yaun gazte,</p>
<p>Agertzen zaizko, direla miñtzatzen hunelaxe:</p>
<p>Hemen, Yauna, gathorzkitzu beharrak hartararik,</p>
<p>Urrun oraiño gioaz, eta gathorz urrundik:</p>
<p>Bai ahal dakizu naski ya aspaldi baduela,</p>
<p>Gathuen ta gure artean gerla bizia dela;</p>
<p>Ratapolis deithatzen den gure hiri nausia,</p>
<p>Heien armadak deukala setian ezarria;</p>
<p>Enbaxadore goazi gorthe estranyeretara</p>
<p>Dukegun erakhar zenbait gure sokorritzera.</p>
<p>Baiña gure errepublikak delakotz pobretua,</p>
<p>Partiadan ez derauku boltsa utzi garnitua.</p>
<p>Zerbait emaitzez zue baldiñ baginitzatzu lagun.</p>
<p>Gure xedea urruski arren konpli dezagun;</p>
<p>Othoitz giniro gartsuki gure aldetik zerua,</p>
<p>Dizun arren doblaturik emaitzaren pagua.</p>
<p>Arenga ukigarri hori zenean akabatu,</p>
<p>Ermitaiño zelebrea hula zaien mintzatu.</p>
<p>Ay! nere haur bereziak</p>
<p>Munduko gauza guziak</p>
<p>Aldebat ditut utziak:</p>
<p>Hemen iraganetarik</p>
<p>Ez zait ya behatzen deusik;</p>
<p>Ez daigiket deus bertzerik</p>
<p>Othoitz egitea baizik.</p>
<p>Zerua dut othoitzturen</p>
<p>Bere laguntza dizuen</p>
<p>Eta horiehe erran eta,</p>
<p>Zerratu zioten bortha.</p>
<p>Nor uste duzue hemen</p>
<p>Nik dudala sieñalatzen?</p>
<p>Fraidea othe? —Ez fraidea</p>
<p>Nik daukat on-egillea.</p>
<p>Apheza othe? —Ez oraino,</p>
<p>Apheza ematera dago:</p>
<p>Zikhoitza segur hobeki</p>
<p>Gauza ezen yakiña aspaldi,</p>
<p>Holako yenden doktriña</p>
<p>Da, bedi nor bere diña:</p>
<p>Nor ere ezpaita beraren</p>
<p>Hanbat gaitztoago haren:</p>
<p>Bakotxa beretzat</p>
<p>Yainkoa ororentzat.</p>
        </body>
      </text>
      <text>
        <front>
          <head rend='Bold'><p>ARRATOINA ETA OSTRIA</p></head>
        </front>
        <body>
<p>Landa batean zaukan bere egon tokia,</p>
<p>Arratoiñ gazte batek primezaz utzia:</p>
<p>Arbasoz-arbaso hau ethorria zuen</p>
<p>Oro han bizi-izan, han hill ere ziren:</p>
<p>Berak azkenekotzat atta agudiari,</p>
<p>Begiak ziokitzan hilltzean han hetsi.</p>
<p>Landa harrek bazemon nondik ongi bizi,</p>
<p>Bazakhartzan urthean bihi suerte bi.</p>
<p>Baiña nola baitzen kaskoz ariñxkoa</p>
<p>Mundua ikhsteko hartzen du gogoa,</p>
<p>Eta kurri-kurri gatekoa</p>
<p>Ilki deneko xilotik</p>
<p>Lur-muillo baten gainetik,</p>
<p>Bi pattak gurutzaturik;</p>
<p>Hauxe da, dio, mundua</p>
<p>Ederra eta hedatua!</p>
<p>Huna Larhun, hara Haia,</p>
<p>Sator-lan hasi guzia</p>
<p>Badiduritzo mendia.</p>
<p>Zenbait egunen buruan,</p>
<p>Aurkitzen da itsas-kantuan,</p>
<p>Han zauden multzoka ostriak</p>
<p>Marea ganak utziak:</p>
<p>Oro uste du arratoiak,</p>
<p>Direla liñako untziak.</p>
<p>Oy! nere atta difuntoa</p>
<p>Zoiñ ziñen gizagaoxoa!</p>
<p>Mundu huntarik goan zare</p>
<p>Haiñitz gauza ikhusi gabe:</p>
<p>Hori da egoitea bethi,</p>
<p>Hautsean gathua iduri.</p>
<p>Huna bada guk mortuak,</p>
<p>Mendi, haran, desertuak,</p>
<p>Yadan iragan ditugu:</p>
<p>Baiña edan hetan eztugu.</p>
<p>Huna erresuma hezea,</p>
<p>Eman zaizu ikhustea.</p>
<p>Bere gogoan holako gauzak darabilzkala,</p>
<p>Ostria bat ikhsuten du zabaltzen hari dela;</p>
<p>Mami gixen, umo, eder bat erakhusten duela.</p>
<p>Hau zer da, derra arratoiñak, badiduri xingarra,</p>
<p>Ene uztez ase-aldi on bat da nik egin beharra.</p>
<p>Bi yauziz tirria onean aldera badoako,</p>
<p>Eta mami gixenari hortzez hor lotzen zaio:</p>
<p>Baiña ostriak kolpe kolpez koskoak zerraturik,</p>
<p>Segadan nola gaixoa hartzen du muturretik</p>
<p>Horra zer bada ez yakiñak ohi duen egiten:</p>
<p>Xilotik tristea oxala nihoiz athera ez bazen.</p>
<p>Arratoiñaren zortea</p>
<p>Ezta parerik gabea:</p>
<p>Oiñ bitakotan zenbatak</p>
<p>Bere aita-amez unhatuak,</p>
<p>Zingar, arto eta pitarraz</p>
<p>Eta bere kapusaillaz</p>
<p>Supherki desgustatuak,</p>
<p>Dohazinak hiritara:</p>
<p>Gaizoek uste dutela</p>
<p>Hetan biziko direla</p>
<p>Ttoina eta oillaskoz gogara.</p>
<p>Baiña libertinkeriak</p>
<p>Handik laster miseriak,</p>
<p>Ondoan gaitztakeriak,</p>
<p>Badaramatza tristeak</p>
<p>Ya gehien-gehienak,</p>
<p>Batzuek ospitalera,</p>
<p>Bertzeak galeretara,</p>
<p>Bakharrak ere urkhabera.</p>
<p>Etxetan egon balire</p>
<p>Oraiño bizi laitezke,</p>
<p>Ohore ere balukete.</p>
<p>Oxala orok balaukate buruan finkatua,</p>
<p>Ondoko bertsu hauietan dathorren errefaua:</p>
<p>Hagitz hobe dela etxean segura den artoa,</p>
<p>Ezenez ttoina fin nonbait badaitekelakoa:</p>
<p>Eta zentzuz yokatzekotz, nihoiz segurekoa,</p>
<p>Airekoaren menturan ez dela utztekoa.</p>
        </body>
      </text>
      <text>
        <front>
          <head rend='Bold'><p>AMIAMOKOA ETA ARRAINAK</p></head>
        </front>
        <body>
<p>Amiamoko lepo-luz,</p>
<p>Moko-luz eta zangar luz,</p>
<p>Bere bekillen gaiñean</p>
<p>Noizbait norapait zioan,</p>
<p>Norat ez daukat gogoan.</p>
<p>Ibai baten hegitik pentsaketa zoala,</p>
<p>Urean ikhusten ditu dosteta zebilltzala,</p>
<p>Izokintxo eta platuxa aingira eta amorroñak:</p>
<p>Mokoaren azpiraiño dathorzkio xoroak.</p>
<p>Hola! dio, maitheñoak, alegera girade?</p>
<p>Hobe duzue hargatik ez naizen orai gose:</p>
<p>Oren bat gora-behera berriz naiz pasatuko,</p>
<p>Orduan zuen dostetak ditutzue ahantziko.</p>
<p>Hori zerrala maistroa zen abrerat iragan.</p>
<p>Ay! zer asea sarrixe hark berekin zerasan,</p>
<p>Egin beharko dudan nik, naizenean gosetu!</p>
<p>Oren erdi bat apenaz zen oraiño pasatu;</p>
<p>Gormant handia badathor leheneko tokira</p>
<p>Goseak yadan baitio kilikatzen zintzurra:</p>
<p>Baiña arraiñ gordoak ziren bertzetara gan handik;</p>
<p>Ez dathorko bistara bi platutxa mehar baizik.</p>
<p>Bah! bah! dio, bextela hauk: hau ezta nere plata;</p>
<p>Arraiñ xirtxill hori bethi, erientzat utzten da.</p>
<p>Hortarik yan baiño lehen, dezagun iguriki,</p>
<p>Zenbait gordoago oraiño ethorriko da naski.</p>
<p>Badago: baina gordorik ezta ageri batere:</p>
<p>Azkenean xarbo zenbait hurbilltzen da halere.</p>
<p>Zer ahotara neretzat ni amiamokoa!</p>
<p>Hoiñ gutirentzat eztut nik idekitzen mokoa.</p>
<p>Badago oraiño ere, baiña gosea ez duke sofri,</p>
<p>Hamikatua azkenean partitzen da tristeki.</p>
<p>Doalarik, bide-erdian bare bat du topatzen,</p>
<p>Dena ere on, derralarik, mokoarekin billtzen:</p>
<p>Hatsgorapen bat bota eta, bertzela ezin egiña,</p>
<p>Haiñ gogotik iretseten, du, balitz nola izokiña.</p>
<p>Yendetan asko badire</p>
<p>Animale haren pare:</p>
<p>Egun asea badute,</p>
<p>Biharraz antsia ez dute.</p>
<p>Denean daigie, bon bon,</p>
<p>Aldiz ez denean, egon.</p>
<p>Batzuek dute utzten ona,</p>
<p>Beharrez hobea dena:</p>
<p>Biak galtzen ohi tuzte,</p>
<p>Nola merezi baitute.</p>
<p>Eta mandotik kotxera zirenak igan nahi,</p>
<p>Mizago mandotik haiñak astora dire yautsi:</p>
<p>Urus ez badire oraino beherago erori.</p>
<p>Parada ona noizbait agertu deneko</p>
<p>Illetarik betan laster loth zakizko:</p>
<p>Ezen itzurtzera zuk utzten baduzu</p>
<p>Ondotik ez duzu zeren abiatu;</p>
<p>Ez egon haren aiduru.</p>
        </body>
      </text>
      <text>
        <front>
          <head rend='Bold'><p>ORA ETA OTSOA</p></head>
        </front>
        <body>
<p>Hezur eta larru ya otso bat egiña</p>
<p>Haiñ zeukaten orek arthaldeen griña:</p>
<p>Zebillala zerbait non kausi zezaken,</p>
<p>Barur luzeskoa egiñ ya baitzuen:</p>
<p>Batzen du ora bat larri ta hazkarra,</p>
<p>Gizen, legun, zabal zaukana bizkarra:</p>
<p>Hau atakatzea, eta zathitzea,</p>
<p>Zaiteken bai haren orduko xedea.</p>
<p>Baiña gudukatu hortako behar zen,</p>
<p>Eta orak guduko hazkar zidurien.</p>
<p>Otsoa beraz humillki aldera badoako,</p>
<p>Eta zerbait ere moldez solhasean sartzeko:</p>
<p>Agur kide, derro, zer! zu toki hautan?</p>
<p>Bai, Yauna, baztertu naiz ustekabetan.</p>
<p>Ardura eder duzu, milla demuntxoa.</p>
<p>Badukezu, Yauna, bardiñ horlakoa.</p>
<p>Ni bezaiñ gordo ere, bazaitezke egiñ zu,</p>
<p>Zakurrak diotzo, nahia aski duzu.</p>
<p>Oyhan horiek utz-kitzu;</p>
<p>Hagitz bobe izanen duzu:</p>
<p>Bizi dire miserian;</p>
<p>Bethi gose eta hiratu,</p>
<p>Denak giza gaixo batzu;</p>
<p>Ez dutela bertze fiñik,</p>
<p>Goseak hilltzea baizik,</p>
<p>Zer! deusik seguraturik.</p>
<p>Behiñere ez ase-onik!</p>
<p>Oro ezpataren puntatik!</p>
<p>Zatho, zatho, nere ondotik:</p>
<p>Zorte hobe bat hagitzez dautzut seguratuko</p>
<p>Bertzetan, otsoak derro: zer duket egiteko?</p>
<p>Orak dio deusik kasik:</p>
<p>Kasatzeko atheritik</p>
<p>Yende bastoi dun harroak</p>
<p>Eta eskaille zarpill-dunak;</p>
<p>Lausengatzea etxekoak:</p>
<p>Eta Yaunaren nahiak,</p>
<p>Berthetzea ongi guziak.</p>
<p>Hau zuk egiten baduzu,</p>
<p>Saritzat emanen zaitzu</p>
<p>Epher, urzo eta oillasko</p>
<p>Hexur mami-duna franko.</p>
<p>Bai eta are kareza asko</p>
<p>Otsoari gozoz dario yadañik,</p>
<p>Kaburiña hortzetarik,</p>
<p>Eta nigarra begitik.</p>
<p>Horla doazela otsoak orari ustekabez,</p>
<p>Ikhusten dio lepoa larrutua zerbaitez.</p>
<p>Konpai, diotzo, hau zerda? —Zer? —Ikusi dudana,</p>
<p>Ezta deus, dio orak, naski, nere estekaren lana.</p>
<p>Bertzerik ezta, eta horrek aiphua ez du balio;</p>
<p>Zer! estekan zaozkate! bertzeak badiotzo;</p>
<p>Eta gogara ibilltzera ezzare beraz libro?</p>
<p>Bextela zure othuruntza, eta friko gizenek!</p>
<p>Libertatearen ona balio ez dukete hek;</p>
<p>Ez eta ene begietan tresorik handienek.</p>
<p>Hori zerrala otsoa eman zitzaion ihesari;</p>
<p>Eta gaizoa oraindik ez omen daite geldi.</p>
<p>Badaiteke gure otsoa</p>
<p>Zen ziñez filosofoa.</p>
<p>Baiña nik guziak-gatik</p>
<p>Hauta niro bietarik:</p>
<p>Ontsa aserik bizitzea,</p>
<p>Eta azpiko egoitea:</p>
<p>Ezen ez libre ibilltzea,</p>
<p>Eta goseak hilltzea.</p>
<p>Bakotxak du bere oldea.</p>
        </body>
      </text>
      <text>
        <front>
          <head rend='Bold'><p>OHOINAK ETA ASTOA</p></head>
        </front>
        <body>
<p>Bi larroin behiñ yoka hari ziren gozetik,</p>
<p>Biek ebatsi zuten asto baten gaiñetik;</p>
<p>Batek nahi baitzuen abre ebatsia saldu,</p>
<p>Bertzeak aldiz hura saldu gabe goardatu.</p>
<p>Ukhabillkoak husu hek trukatzen zituzten,</p>
<p>Ya zaatoak bien kaskoek zituriten</p>
<p>Yabe gabe ere astoa laster geldi zaiteken,</p>
<p>Mutillak hagitz hazkar eta aserre baitziren.</p>
<p>Baiña heren ohoiñ bat agertu zen betbetan,</p>
<p>Zoiñak, astoa emanik bere isterren artean,</p>
<p>Laur atzetan suntsitu baitzen toki hartarik,</p>
<p>Mutill gudukariez kasu guti egiñik:</p>
<p>Hauk zaitezken orduan kolpakatik baratu,</p>
<p>Segitzeko ez baitzaien motiborik gelditu.</p>
<p>Horrela dire hauziak</p>
<p>Fiñatzen kasik guziak.</p>
<p>Partidak dire bai lothu,</p>
<p>Eta luze gudukatu,</p>
<p>Pletiatu gathaskatu;L</p>
<p>Fresak ere montoikatu:</p>
<p>Badathor heren ohoia,</p>
<p>Hura da andre yustizia,</p>
<p>Hunek badarama astoa,</p>
<p>Akabo ordutik pleitoa.</p>
        </body>
      </text>
      <text>
        <front>
          <head rend='Bold'><p>HIRIKO ARRATOINA ETA BASERRIKOA</p></head>
        </front>
        <body>
<p>Hiriko arratoiñak behiñ</p>
<p>Behar ziola besta egiñ,</p>
<p>Baserriko arratoiñari;</p>
<p>Hagitz moduz eta oneski,</p>
<p>Deithu zuen bere etxera</p>
<p>Minarritzez asetzera.</p>
<p>Napa eder baten gaiñean</p>
<p>Kuberta ezarria zatzan;</p>
<p>Pentsa zazu zer bizi hek</p>
<p>Zuten egiñ konpai biek.</p>
<p>Mahaiña arras bethea zen,</p>
<p>Deusen ere eskasik etzen.</p>
<p>Baiña noiz eta baitziren</p>
<p>Othuruntza gozoaren</p>
<p>Hoberen-hoberenean;</p>
<p>Ikharatzen dire betan:</p>
<p>Norbaitek hotsekin baitu</p>
<p>Salako bortha higuitu.</p>
<p>Hiritarra saltatzen da,</p>
<p>Badarraio kamarada.</p>
<p>Baiña abarrotsik ezta ya;</p>
<p>Hor zena, gana izanen da.</p>
<p>Goazen, dio berehala</p>
<p>Hark, utzi dugun lanera:</p>
<p>Dugun errepasa akaba.</p>
<p>Ez, bertzeak derra, aski da.</p>
<p>Plazer egiñen dautazu</p>
<p>Ethorri nahi baduzu,</p>
<p>Bihar xandez nere etxera</p>
<p>Diadekanpo egitera</p>
<p>Badakit nik ez dudala</p>
<p>Eskaiñtzeko zuk bezala,</p>
<p>Gortheko plat aberatsik:</p>
<p>Ordaiñez han ezta deusik,</p>
<p>Asaldatzen ni nauenik.</p>
<p>Nik yaten dudana etxean,</p>
<p>Yaten dut bakhe onean.</p>
<p>Ez eskaiñ niri plazerik</p>
<p>Lotsak trubla dezakenik.</p>
        </body>
      </text>
      <text>
        <front>
          <head rend='Bold'><p>ASTOA ETA ORA</p></head>
        </front>
        <body>
<p>Elkhar behar da lagundu</p>
<p>Naturalezak nahi du:</p>
<p>Astoa hargatik behiñ legeaz zen trufatu.</p>
<p>Handia baitzen harentzat, eta ezduket esplika</p>
<p>Hori nola zuen egiñ; orhe onetikan baita.</p>
<p>Bazioan herriz-herri gogoan gabe deusik;</p>
<p>Sahetsean ora eder bat, nausia gibeletik.</p>
<p>Nausia lotan zen sarthu, aldiz astoa alhara</p>
<p>Ateka zabal batetik gan zen phentze batera.</p>
<p>Hango belharra iduritu zitzaion zalegarri;</p>
<p>Nahiz han astakarlorik ez zuen hark ikhusi:</p>
<p>Plat hunen faltan ezta iñoiz othuruntzarik utzi.</p>
<p>Aldi huntan asto Yauna pasatu zen halere,</p>
<p>Harentzat hain frianta den plat faborita gabe.</p>
<p>Gosetua bere aldetik zakurrak othoitzten du,</p>
<p>Aphur bat lagun on gisa, nahi zaion aphaldu:</p>
<p>Arren horrela atzemanik bibretako otharrea</p>
<p>Athera dezan hartarik zertaz yabal gosea.</p>
<p>Arkadiako xantreak ez dio egiten kontu,</p>
<p>Hortz-kolpe xoil bat galtzeaz, zeren bailuke damu:</p>
<p>Gormantak egiten dio gorrarena luzaro;</p>
<p>Noizbait ahoa bethea, hula mintzatzen zaio:</p>
<p>Kide, nere kontseillua duk ezaken igurik,</p>
<p>Nausia daiten athera lo duen ederretik:</p>
<p>Ezen berak falta gabe,</p>
<p>Arras trankill bahagoke,</p>
<p>Iratzarri den pontutik</p>
<p>Emanen dauk otharretik</p>
<p>Hire portzi ohitua:</p>
<p>Etzen oraiño ixildua,</p>
<p>Horra non oihan zolatik ikhusten duen yalten,</p>
<p>Bertze azinda gosetu bat, otso Yauna hura zen.</p>
<p>Astoak oihu orari dathorkon laguntzera;</p>
<p>Ora ezta mugitzen, segur ez zagoken hortara.</p>
<p>Ordainez erraten dio: kide, dizut kontseillu,</p>
<p>Egizun ihez, nausia dadiñ artio atzartu:</p>
<p>Ya luzaro egon ez daite,</p>
<p>Hots bada hots khexa zaite:</p>
<p>Ukho phentze gizenari,</p>
<p>Eman zakizko ihesari.</p>
<p>Eta baldiñ otso yaunak atzematen bazaitu</p>
<p>Uztarko batez haidorki matrailla hauts ezozu:</p>
<p>Haiñ xuxen ferra berriak dakhartzu ere atzetan</p>
<p>Eta banintz zure plazan</p>
<p>Otsoa niro betbetan</p>
<p>Heda laur atzak airetan.</p>
<p>Haiñ ederki mintzo zela, otso yauna aldera zen,</p>
<p>Eta lepora yauzirik asto yauna itho zuen.</p>
<p>Hunek zer erran nahi du</p>
<p>Behar dela elkhar lagundu</p>
<p>Asto, orentzat bada aski</p>
<p>Morala hori segurki;</p>
<p>Bertze hau ere bai naski:</p>
<p>Egiok egilleari</p>
<p>Baiña yende khristauentzat</p>
<p>Oraiño bada bertze bat</p>
<p>Gaitz egilleari, zuk on egiozu,</p>
<p>Zuri egin gaitza, onez garai zazu:</p>
<p>Othoitz ere egizu, zuri yazarlentzat,</p>
<p>Mundu huntako hau, ezta goxo hanbat.</p>
<p>Bertzeko aldiz hobea da;</p>
<p>Zure zortea hor baita</p>
<p>Kestione sekulaz da.</p>
        </body>
      </text>
      <text>
        <front>
          <head rend='Bold'><p>OTSOA ETA ARDIAK</p></head>
        </front>
        <body>
<p>Milla urthe eta gehiago otsoek ardiekin,</p>
<p>Gerlan iragan ondoan, bakhea zuten egiñ.</p>
<p>Batzuen eta bertzentzat hobe zaiteken hori:</p>
<p>Ezen, bazuten otsoek iretsten zenbait ardi,</p>
<p>Artzaiek bazakharten maiz otso larrua estalki.</p>
<p>Ardiek sosegurik ez bere alha-lekuetan;</p>
<p>Otsoak nihoiz trankill ez bere ardi masakretan:</p>
<p>Othuruntza bat ezin har</p>
<p>Non etzen erne egon behar.</p>
<p>Bakhea egin zuten beraz: bai eman ere erresak,</p>
<p>Ardiek zakurrak eta otsoek bere umeak.</p>
<p>Zerratu zuten patua</p>
<p>Formal eta konplitua:</p>
<p>Izendaturik oraiño</p>
<p>Hortako komisario,</p>
<p>Bere agudeak otsoek,</p>
<p>Bere ahariak ardiek.</p>
<p>Zenbait denboren buruan ardien errapen,</p>
<p>Otso-kumeak aphur bat gothortu zirenean:</p>
<p>Hobiak ere harmatu</p>
<p>Odolaz ere gurendu:</p>
<p>Sorhoan arkumiekin dosteta zabilltzala,</p>
<p>Egun batez orok elkhar aditurik bezala:</p>
<p>Artzaiñak zirela ganak norapait bertzetara;</p>
<p>Bildots laiñoer furian yauzten zaizte gaiñera:</p>
<p>Eta ya lanean xefo, bildotsik gizenenak,</p>
<p>Ordu berean itho eta, hortze herrestatuak,</p>
<p>Badaramatzate fier lasterrez oihanpera,</p>
<p>Ata-amer erakutstera:</p>
<p>Ya mezua ere gorderik her egorria zutren</p>
<p>Hauk umer behar zeraien</p>
<p>Bedere egiñ erantzuki</p>
<p>Fedea baitzuten hautsi:</p>
<p>Baiña hala egiñ etzuten:</p>
<p>Alabaiñan otso ziren</p>
<p>Fede emanaren gaiñean, ora lotan zauntzanak</p>
<p>Bat izurtzera utzi gabe, zituzyrn iyho frnskZ:</p>
<p>Haiñ laster hau egiñ zen non ohartu ez baitziren;</p>
<p>Guziak zathitan betan emank izan ziren.</p>
<p>Baderrakegu guk hortik,</p>
<p>Ez dukegula bakherik,</p>
<p>Nihoiz iraupenezkorik</p>
<p>Yende tzar, fede-gabekiñ;</p>
<p>Traidore eta faltsoekiñ:</p>
<p>Indarra duten pontutik</p>
<p>Haukiekiñ ezta on derik,</p>
<p>Ez ziñik, ez akordurik,</p>
<p>Lekhuko, ez erresarik:</p>
<p>Gerla beraz heier bethi</p>
<p>Da egiteko edo itzuri.</p>
<p>Baderrakegu oraino</p>
<p>Aita-amen faltaz ume asko</p>
<p>Billhakatzen dela gaizto:</p>
<p>Onak izan zaitezkenak</p>
<p>Galant eta estimu-dunak:</p>
<p>Dituztelakotz laudatu,</p>
<p>Edo aski ez korreyitu;</p>
<p>Bizi tzarra daramate,</p>
<p>Fin-gaitz ere egiten dute.</p>
        </body>
      </text>
      <text>
        <front>
          <head rend='Bold'><p>AXERIA ETA AKERRA</p></head>
        </front>
        <body>
<p>Axeri bat egun batez zioan biaietan</p>
<p>Aker adarretan halto zen baten konpañian:</p>
<p>Bizarrez eta adarrez on: aker hau gaizosko zen,</p>
<p>Sudurraz haratago ere hark ikhusten ez zuen:</p>
<p>Aldiz axeri zaharra maltzurrenetarik zen.</p>
<p>Egarriak hertxaturik putzu baten zolara,</p>
<p>Bat bertzearen ondotik yautsten dire edatera.</p>
<p>Ur freskotik han zintzurra</p>
<p>Hezatu eta gogara:</p>
<p>Axeriak lagunari,</p>
<p>Badiotzo serioski:</p>
<p>Diduritzait, konpai ona,</p>
<p>Egiñ dugula errexena</p>
<p>Yalgitea daite lana.</p>
<p>Akerrak axeriari:</p>
<p>Hala da bai naski hori.</p>
<p>Hegia dago gorasko,</p>
<p>Eta pareta legunsko.</p>
<p>—Haladuk, baiñan ez etsi;</p>
<p>Fida hakit arras niri.</p>
<p>Xutik hadi gibeleko bi zangoen gaiñean,</p>
<p>Eta bi patak etzatzik arrima paretean:</p>
<p>Gero kokotsa tinkatuz paparoaren kontra,</p>
<p>Adarren mekanika iduk ezak goiti txutxuta:</p>
<p>Bi brinkoz gaiñerako nauk hire bizkarra-gaiñdi,</p>
<p>Handik, atheratzen gero lagunduko haut nik hi.</p>
<p>Harritua, aker gaizoak laudatzen dio asmua:</p>
<p>Berak alferretan zuken hautsi bere burua.</p>
<p>Eta nola erran, hala egiñ, axeri madreari,</p>
<p>Bere bizkar eta adarrez dio egiten zurubi.</p>
<p>Goieratu eta egiten dio harrek sermoi bat,</p>
<p>Etsortatzen duelarik pazentzia hartzerat.</p>
<p>Konpai, derro, gaitztagiñak:</p>
<p>Balautzu eman zeruak,</p>
<p>Zentzu hainbertzen kaskoan</p>
<p>Nola bizar kokotsean;</p>
<p>Jautsiko horrat etziñen;</p>
<p>Ikhusiko baitzinduen,</p>
<p>Gero zer lan izanen zen.</p>
<p>Hartu duzu letzioa</p>
<p>Nihoiz ez ahantztekoa.</p>
<p>Adiu, balitz yatekoa,</p>
<p>Balaiteke edatekoa?</p>
<p>Aboro ni ez nagoke;</p>
<p>Nere aferek deithzen naute.</p>
<p>Lagun tzarrekin ez yunta,</p>
<p>Bethi zatzu onak hauta:</p>
<p>Onekin on zare egonen,</p>
<p>Baita askotan hobeturen:</p>
<p>Tzarrekin tzar bihurturen.</p>
<p>Hauk zaituzte bai eraman,</p>
<p>Urrun bide makurrean,</p>
<p>Ondoratu zarenean;</p>
<p>Utziko zaituzte hantxe:</p>
<p>Eta hek bereaz egin badukete,</p>
<p>Kontu zutaz hartu gabe</p>
<p>Hirriz handik ganen dire.</p>
        </body>
      </text>
      <text>
        <front>
          <head rend='Bold'><p>LABORARIA ETA BERE SEMEAK</p></head>
        </front>
        <body>
<p>Laborari etxedun bat</p>
<p>Zoan zaharrez hilltzerat:</p>
<p>Bizitu zen ohorezki,</p>
<p>Lanean hariz fexoki,</p>
<p>Eta gastatuz xuhurki:</p>
<p>Umeak zituen ere</p>
<p>Ontsa ekharri bethiere.</p>
<p>Baiña etzen fida sobera</p>
<p>Hauk hala eginen zutela:</p>
<p>Laneko baitziren nagi,</p>
<p>Yateko aldiz gormantegi.</p>
<p>Deithurik aldamenera,</p>
<p>Mintzatu zaien hunela:</p>
<p>Ene umeak behautzue sal nihoiz ontasuna;</p>
<p>Ezen hor bada tresor bat noizbait gorde izan dena:</p>
<p>Ene aita-ametarik daukat hori nik ikhasia.</p>
<p>Zoin lekhutan ontsa ez dakit dagoen ehortzia,</p>
<p>Parte guzietan itzul eta lan ezazue,</p>
<p>Segur nekheen pagua noizbait badukezue:</p>
<p>Atta, diote semeek, txit trankill bazaudezke,</p>
<p>Tresora atzeman artio baratuko ez gare,</p>
<p>Bertze iñor bezain gu ere tresor zale baizare.</p>
<p>Nola erran, hala egin, uta hek sarthu dteneko,</p>
<p>Alhorraren itzultzeko lanari lothzen zaizko:</p>
<p>Lehen baiño barnago ere hilldoa daramate,</p>
<p>Abre, tresna, nekhe, izerdi, guphide deus ez dute.</p>
<p>Ezta gelditzen xokorik</p>
<p>Erabilli ez dutenik.</p>
<p>Landak ere, hara bada,</p>
<p>Doblea eman zuen uzta.</p>
<p>Bertze tresorik han etzen:</p>
<p>Trankill hill zen zaharra ere,</p>
<p>Hill baiño lehen halere,</p>
<p>Irakatsi baitzioten</p>
<p>Egiazko den tresora</p>
<p>Lan segituan datzala.</p>
<p>Zertan gan urre-ketara</p>
<p>Itsasoaz bertze aldera?</p>
<p>Edo urrungo tokitara?</p>
<p>Hetan guti da aberatsten,</p>
<p>Asko ere dire galtzen,</p>
<p>Asko pobreago itzultzen.</p>
<p>Emazu tiñki lanean,</p>
<p>Ofizio edo labrantzan:</p>
<p>Zuhurki zazu goberna</p>
<p>Handik billdu dukezuna.</p>
<p>Zuk hola egiten baduzu</p>
<p>Tresor handia hor duzu,</p>
<p>Eta ahituren ez zaitzu.</p>
        </body>
      </text>
      <text>
        <front>
          <head rend='Bold'><p>MENDIA ERNARI</p></head>
        </front>
        <body>
<p>Mendi bat aspaldi lehen</p>
<p>Erdi beharrez zagoen,</p>
<p>Eta emagiñik etzuen.</p>
<p>Haren ay eta plaiñuak</p>
<p>Urrun ziren adituak:</p>
<p>Yendeak ikharan zauden</p>
<p>Zer yalgi behar othe zen:</p>
<p>Orok zuten ikhus uste</p>
<p>Paris oso bat bedere:</p>
<p>Badakizu zer zen agertu mundurat?</p>
<p>Sagu bat.</p>
<p>Horla espantu hainitz duenak ahoan,</p>
<p>Efetu guti du agertzen ondoan:</p>
<p>Obratu gogo duenak,</p>
<p>Elheak ditu bakhanak.</p>
        </body>
      </text>
      <text>
        <front>
          <head rend='Bold'><p>LIBURU BIGARRENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>ARRAIN TTIKIA ETA ARRANTZALEA</p></head>
        </front>
        <body>
<p>Arrain ttiki laite handi</p>
<p>Utzten balitzaio bizi.</p>
<p>Baiña utzteko, gero noizbait hartuko delakoan,</p>
<p>Zentzu guti diduritzait behar dela kaskoan:</p>
<p>Izokiñ ttiki bat behin mementean sorthua,</p>
<p>Dosteta urean zebillan, bizitzeaz boztua.</p>
<p>Arrantzale batek goizik bota orduko amua</p>
<p>Hor da gaoxoa gerthatzen amu hartan hartua.</p>
<p>Ikhusi duenean lehen amu-kolpea,</p>
<p>Huna, diotza gizak frikoaren hastea.</p>
<p>Dendelako katura</p>
<p>Bioa otharrera.</p>
<p>Izokintxoak baderro ahal duen bezala,</p>
<p>Nitan zer dukezu? ez naiz ahoa bethe ahala:</p>
<p>Utz nazazu libro, izokiñ naiten egiñ artio,</p>
<p>Berdiñ gero noiz edo noiz naiz zure amutarako;</p>
<p>Eta eskabetxero batek nau kario erosiko.</p>
<p>Aldiz egiteko plat bat,</p>
<p>Ni bezalako zuk zenbat</p>
<p>Eztuzu billdu beharko?</p>
<p>Halere zer plat oraiño!</p>
<p>Plat deus balio ez dukena;</p>
<p>Sinhets-azu nik errana.</p>
<p>Deus ez dukena balio!</p>
<p>Arrantzaleak diotzo;</p>
<p>Biz hala, arrai pollitñoa,</p>
<p>Predikari maltzuriloa:</p>
<p>Baiña zu gaur arratsean,</p>
<p>Ganen zare paderara,</p>
<p>Han frigitua izaitera,</p>
<p>Bertze askoren konpañian.</p>
<p>Zeren hobe baidaukat nik nere iduri sinplean</p>
<p>Handia naskian baino, txikia segurean.</p>
        </body>
      </text>
      <text>
        <front>
          <head rend='Bold'><p>OTSOA ETA ORA MEHEA</p></head>
        </front>
        <body>
<p>Arraiñ ttiki nahiko zen berriz urera yauzi;</p>
<p>Baiña ez zitzaion komeni gauza arraintzaleari.</p>
<p>Biek zutela arrazoiña badiduritzait niri;</p>
<p>Hark bizia nahi zuen alegiñaz luzatu;</p>
<p>Hunek eskutan zuena gerokoka ez largatu:</p>
<p>Erran dut arrantzaleak net ontsa egiñ zuela,</p>
<p>Segura dudakoan truk nihoiz utzteko eztela.</p>
<p>Bedariak otso batek hau berbera egin zuen;</p>
<p>Ez dakit haren kaskoan zer iragan othe zen;</p>
<p>Naski aprendiz oraiño ofizioan baitzen.</p>
<p>Arthaldez-arthalde behiñ zabillala fatxadan,</p>
<p>Aurki non othe zetzaken artzaia eta ora lotan:</p>
<p>Herriaren hurbillean ora bat topatzen du,</p>
<p>Mehe, zimeill, eta egiña xoil hezur eta larru.</p>
<p>Halarik ere kostumaz zathitzera zaraman,</p>
<p>Herresaka ora tristeak baldiñ ez balio erran:</p>
<p>Nausia zer diduritzu?</p>
<p>Nolaz ikhusten eztuzu?</p>
<p>Nere xarpanteriatik</p>
<p>Ez dukezula mamirik,</p>
<p>Niholere zuk athera.</p>
<p>Zure ahoa bethe ahala?</p>
<p>Bizpairur egun indatzu,</p>
<p>Eta itzuliko natzaitzu</p>
<p>Egiña gizen-gizena:</p>
<p>Ezen gure etxekoiauna</p>
<p>Dioa alaba ezkontzera:</p>
<p>Behar naiz eztaietara.</p>
<p>Beraz nahi edo ez nahi,</p>
<p>Hagitz ondu behar naiz ni.</p>
<p>Otsoak hau sinhetsirik, utzten dautzu goatera;</p>
<p>Ez zaitekeien barura.</p>
<p>Zenean ephea iragan badathor han berera,</p>
<p>Ikhusi behar zuela zakurraren ardura:</p>
<p>Baiña aurkitzen du kokiña etxe-barne dagola,</p>
<p>Xareta baten artetik erdi-hirriz derrola:</p>
<p>Kide, hor zaren hitzean?</p>
<p>Halaber nago nerean.</p>
<p>Banathortzu mementean,</p>
<p>Athe-zaia sahetsean.</p>
<p>Athe-zain hau ora bat zen</p>
<p>Aspaldi otso despeitzen</p>
<p>Hagitz ohitua zena:</p>
<p>Urrun zoan hunen fama.</p>
<p>Otsoak derro orari:</p>
<p>Seguretik musikari?</p>
<p>Niketz, bi milla goraiñtzi</p>
<p>Errozu athezaiari.</p>
<p>Zuk begirautzu bidaia,</p>
<p>Non eztuzun athezaia.</p>
<p>Hau erran eta laur atzez laurenka suntsitu zen,</p>
<p>Kskoz bainon atzez hura hagitz hobe zaiten.</p>
<p>Otso gaizo haren pare</p>
<p>Yendetan asko badire:</p>
<p>Hari dire bill eta bill</p>
<p>Nahi dena goseak hill:</p>
<p>Bere seillaru gaindiak</p>
<p>Daozkatela hetsiak?</p>
<p>Egiñ nahiz geroago</p>
<p>Irabazi gizenago.</p>
<p>Baiñan atzemanak dire,</p>
<p>Aldi batzuez bedere</p>
<p>Oxala balire bethi</p>
<p>Nola luketen merezi.</p>
        </body>
      </text>
      <text>
        <front>
          <head rend='Bold'><p>AXERIA ETA ZIGOINA</p></head>
        </front>
        <body>
<p>Murde axerik behiñ, andere zigoiña,</p>
<p>Hauzoan bethitik hantatzen zuena:</p>
<p>Gonbidatu zuen erakada egitera</p>
<p>Eta arrattsa pasatzera.</p>
<p>Baiña gaitztaginak, beretarik bethi,</p>
<p>Egiñ behar, non ez, ez laiteke axeri.</p>
<p>Aphaiñtzen du beraz artha handirekin,</p>
<p>Axixa bat bere dagozkon drogekiñ:</p>
<p>Trentxoiñ barne gabe, ta zabal batean,</p>
<p>Hedatzen du gero molde abillenean.</p>
<p>Bertze platik hark etzuen</p>
<p>Hagitz xuhurki bizi zen;</p>
<p>Zikhoitz aire bat baitzuen:</p>
<p>Hartzera prest bethi</p>
<p>Emaitera nagi.</p>
<p>Madama zigoiña denean ethorri,</p>
<p>Eta mahaiñean direnean yarri,</p>
<p>Saltsaren usaiñak baitu betan boztu,</p>
<p>Nausiari dio hortaz konplimendu;</p>
<p>Gero alaiki dire yaten abiatu.</p>
<p>Baiña mokoa du xorrotx eta luze,</p>
<p>Frikotik har deusik kasik ez dezake.</p>
<p>Mihiz eta ezpaiñez, aldiz axeriak,</p>
<p>Laster ditu billtzen plateko guziak.</p>
<p>Badago zigoiña lehen bezain gose,</p>
<p>Iduririk eztu egiten halere:</p>
<p>Nola baitzen ere hagitz ikhasia;</p>
<p>Erremesiatu ondoan nausia,</p>
<p>Hauzo, diotzo, nik bihar nere aldia?</p>
<p>—Bai andre, gogo onez, ezen ez daukat nik,</p>
<p>Adiskideekin zeremoniarik.</p>
<p>Badathor maistroa biharamunean,</p>
<p>Zigoiña baithara, hartu tenorean;</p>
<p>Badakhar madamak laster mahaiñerat,</p>
<p>Yarro arbasotarik yautsirikako bat:</p>
<p>Aspiz zabal, gaiñez luze eta hertsi zen,</p>
<p>Mokoa aise hartan berak zarabillken:</p>
<p>Halaber bakharrik laster hutstu zuen.</p>
<p>Aldiz axeriak baitzuen musua</p>
<p>Hagitz bertzelako amak moldatua</p>
<p>Eziñ zuen egiñ tristeak bertzerik,</p>
<p>Kanpotik yarroa milikatu baizik:</p>
<p>Eta gelditu zen gormanta barurik.</p>
<p>Etxe alde laster emaiten da abian;</p>
<p>Baiña damak hauxe derro partiadan:</p>
<p>Hauzo, barda nere gostuz dostatu zare ederki:</p>
<p>Baiña orhoit zaite duenak, azken egiten hirri,</p>
<p>Harrek duela bakharrik hirri egiten ongi.</p>
<p>Ez izan nihoiz trufari:</p>
<p>Ezen gutien ustean,</p>
<p>Ahalke handienean</p>
<p>Ukhan dezazuke urriki.</p>
<p>Erneak baitu topatzen erneagoa bethi:</p>
<p>Eta abillagoa abillak bera baiño noiz nahi.</p>
        </body>
      </text>
      <text>
        <front>
          <head rend='Bold'><p>LEHOINA ETA ARRATOINA</p></head>
        </front>
        <body>
<p>Edozeiñi bethi ongi egiozu</p>
<p>Gutien ustean ezen</p>
<p>Zu baiño txarragoaren</p>
<p>Beharra ukhan dezakezu.</p>
<p>Egia hau frogatzeko badathorzkit bi fable,</p>
<p>Gehiago behar balitz oraiño balaiteke.</p>
<p>Arratoiñ bat illkitzean lur barnetik betbetan,</p>
<p>Aurkitu zen lehoiñ baten atzaparren artean;</p>
<p>Ikharan zagon tristea biziaz etsitua,</p>
<p>Gutiagoz ere galtzen askok dute zentzua.</p>
<p>Hail, diotzo, gaixoñoa! utzten daiat bizia.</p>
<p>Ez dakit hargatik hura haiñ maltso izanen zen,</p>
<p>Arratoiñ txarraren plazan asto bat izan bazen.</p>
<p>Egiñ den ona ezta nihoiz erregretatzekoa,</p>
<p>On-egiñak noiz edo noiz badu bere pagoa.</p>
<p>Oihanpetik lehoi yauna zelarikan illkitzen,</p>
<p>Sare sokazko batean hartua gelditu zen:</p>
<p>Errabian yalgi nahiz hari zen efortaka,</p>
<p>Baiñan itzuli guziak alfer gelditzen zaizka:</p>
<p>Zenbat hark sarea baitu gehiago iharrosten,</p>
<p>Hanbatez da hartan bera gehiago enbrazatzen.</p>
<p>Haren plaiñu, orhotara arratoiñ eskertia,</p>
<p>Herresaka dathor, eta dakharko sokorria:</p>
<p>Bere hortz xehe-xorrotxez hariz emeki-emeki,</p>
<p>Maill bat azkenean dio urratzen sareari:</p>
<p>Bertze maill guziak gero darraizko lehenari.</p>
<p>Eta librantza bademo bere on-egilleari.</p>
<p>Kolerak eta errabiak</p>
<p>Dute gaitzten errexena;</p>
<p>Soseguak eta aztiak</p>
<p>Errexten aldiz gaitzena.</p>
        </body>
      </text>
      <text>
        <front>
          <head rend='Bold'><p>URZOA ETA XINHAURRIA</p></head>
        </front>
        <body>
<p>Orai dakhart nik agiñdu bigarren etsenplua,</p>
<p>Animale ttipiago batzutarik hartua:</p>
<p>Xirripa baten hegian,</p>
<p>Urzo bat bere egarrian,</p>
<p>Edaten hari zelarik:</p>
<p>Erortzen zaio nonbaitik,</p>
<p>Xinaurri bat aitziñera:</p>
<p>Ithotzera zoan hura;</p>
<p>Ez baita omen xinhaurria</p>
<p>Igerikari handia:</p>
<p>Urzoak urrikaldurik,</p>
<p>Lasto-izpi bat atzemanik,</p>
<p>Dio botatzen alderat:</p>
<p>Fitsat xinaurriarentzat</p>
<p>Iduri zuen irla bat.</p>
<p>Iganik laster hartara,</p>
<p>Arribatzen da hegira.</p>
<p>Ordu hartan han zabillan eskopeta batekin,</p>
<p>Hauzoko mutill bat zenbait katura nahiz egiñ:</p>
<p>Oiñhuts eta buru-arras herresaka yalgia,</p>
<p>Billdu zuken hark nolazpait afaitako yakia.</p>
<p>Duenekotz ur-hegian urzo laiñoa ikhusi,</p>
<p>Ah! friko arratsekoa nik, dio, badiat eiki.</p>
<p>Eta miran hartua ya daramala hiltzera,</p>
<p>Xinaurriak ausikitzen miñki dio ondagora;</p>
<p>Uztarko bat eman eta gibela du behatzen,</p>
<p>Baiña oharturik urzoa hegalez da yokatzen.</p>
<p>Mutillaren afaria hegal berek goan zuten.</p>
<p>Xinaurriak ere zorra horla pagatu zuen.</p>
<p>Goarda zaite arbuiatzetik aphalez nihor ere:</p>
<p>Ezen egun aphal dena bihar gora daiteke:</p>
<p>Aldiz gaur goiean dena biharkotz eror ere.</p>
<p>Baiña mundu huntan ezta deus arbuiatzekorik,</p>
<p>Khristauentzat, gaitzkia eta bizio tzarra baizik.</p>
        </body>
      </text>
      <text>
        <front>
          <head rend='Bold'><p>OTSOA ETA AXERIA</p></head>
        </front>
        <body>
<p>Nolaz Esopek othe du egiten axeria,</p>
<p>Ylko maltzurretan bethi bertze ororen nausia;</p>
<p>Oraiño eziñ aurkitu dut nik horren arrazoia.</p>
<p>Yaunak behar duenean</p>
<p>Bere bizia salbatu,</p>
<p>Edo bertzena atakatu,</p>
<p>Ez da haiñ yakiñ lanean?</p>
<p>Baita yakiñago ere:</p>
<p>Ner iduriko bedere.</p>
<p>Eta hunen gaiñean nik,</p>
<p>Kontra egiñ nezoke kasik</p>
<p>Esopo ene nausiari;</p>
<p>Baldiñ baniñteke atrebi.</p>
<p>Huna kasu bat hargatik, zoiñtan axeriari,</p>
<p>Gloria oro emaitea legez baita komeni.</p>
<p>Illhuntze batez zagola putzu baten hegian,</p>
<p>Illargi bethea ikhusten du barneko ur garbian:</p>
<p>Itxura biribill hura gasnatzat du hark hartzen,</p>
<p>Enganio hori segur barkha aise zakioken:</p>
<p>Oraiño akademiarik axeriek ez zuten.</p>
<p>Ura handik erautsteko, poliatik dilindan,</p>
<p>Aldizka goiti-behiti pusader bi zabilltzan.</p>
<p>Oillo-zalea aldi huntan, gasnaz ase nahia,</p>
<p>Goieko pusaderean paratzen da yarria.</p>
<p>Hau yautstean bertzea da goierat egorria.</p>
<p>Baiña ikhusten du tristeak han bere enganioa,</p>
<p>Segur dauka ere beretzat bethiko ondikoa:</p>
<p>Ezen nola zen lekhutik goiera itzul zaiteken,</p>
<p>Bertzen zenbait gormant hara baldiñ ez bazathorren?</p>
<p>Eta gasnaren itxura berak enganatua;</p>
<p>Yautsirik hara ez bazuen hartzen haren lekhua?</p>
<p>Bi egunez nihor harat ez zen yiñ urketara,</p>
<p>Bi gau hetan illargiak galdu zuen kantala,</p>
<p>Bere bidaia ohituan arrundan zebillala;</p>
<p>Etsitua zagolarik illhun urari beha,</p>
<p>Hor du betbetan ikusten otso baten mustatxa:</p>
<p>Goiko hegian zagoen egarriz ethorria.</p>
<p>Itzulirik hula zaio mintzatzen axeria:</p>
<p>Oy! nausia, ongi-ethorri!</p>
<p>Huna behar zare yautsi</p>
<p>Nere bizian eztut nik</p>
<p>Egiñ hulako bestarik:</p>
<p>Beha zozu gasna huni,</p>
<p>Zoin den zabal eta yori:</p>
<p>Erregiñak berak ere</p>
<p>Huntaz aise laiste zale:</p>
<p>Nik diot yan kantal hori;</p>
<p>Gaiñerako hortan naski,</p>
<p>Zuretzat badaiteke aski.</p>
<p>Pusader hortan sar zaite,</p>
<p>Berehala hemen zare;</p>
<p>Hortako dut hor utzia,</p>
<p>Ez ukhan deusez antsia.</p>
<p>Nahi bezain axeria zaiteken ongi mintzo,</p>
<p>Hura sinhetsteko otsoa behar zen ongi gaizo:</p>
<p>Yatsten da; eta axeriak iguriki bezala,</p>
<p>Haren kargak egortzen du bera azpitik goiera:</p>
<p>Hargatik hanbat gostarik segurera denean,</p>
<p>Milla esker ere otsoari hark ez zioen erran.</p>
<p>Otso hura bezai tonto</p>
<p>Badire yendetan asko:</p>
<p>Agintzen zaioteneko</p>
<p>Aboro gasna ogi baiño:</p>
<p>Yauzten dire berehala;</p>
<p>Eta itsutuak bezala,</p>
<p>Hek galtzera diazila,</p>
<p>Ez dire ohartzen ondotik</p>
<p>Berandu denean baizik.</p>
<p>Intresezko egitekotan aise ez zaitela enbarga,</p>
<p>Baiña aitziñetik ezazu zuhur zenbait konsulta:</p>
<p>Eta zure iduripenaz zaite mesfida bethi,</p>
<p>Hala nahi laitekena sinhetsten baita errexki.</p>
        </body>
      </text>
      <text>
        <front>
          <head rend='Bold'><p>HERBIA ETA APOARMATUA</p></head>
        </front>
        <body>
<p>Apoarmatuak behiñ,</p>
<p>Herbi zangokariari,</p>
<p>Zoiñek lasterrago kurri,</p>
<p>Desfio zion egin.</p>
<p>Yokatzen dautzut, diotzo, nahi duzun bezanbat,</p>
<p>Zu bezain laster naizela heltzen gaiñtto hartarat.</p>
<p>Herbiak derro, arreba, burutik egiñ zaitzu,</p>
<p>Sangria baten beharra nere ustez badukezu:</p>
<p>Zoiñ lehenka zuk niri! —Bai, oraiño hartan nago;</p>
<p>Goazen bada, dio, horla nahi duzunaz gero.</p>
<p>Hek zer zuten pariatu</p>
<p>Eta yuietzat nor hartu:</p>
<p>Ez dakhar istorioak,</p>
<p>Guti inporta du gauzak.</p>
<p>Herbi ariñak heltzeko aski zuzken laur yauzi,</p>
<p>Nolako behar orduan hark egiten baidaki.</p>
<p>Noizeta ora huiatuez luzaro segitua,</p>
<p>Urrun baitu utzten gibela heien oste unhatua.</p>
<p>Gure burxoroa beraz, baduelakotz asti,</p>
<p>Beha aireari badabill, han alha, hemen yauzi.</p>
<p>Bertzea aldiz partitzen da matrona bat iduri,</p>
<p>Urri daramatza urhatsak, baiña badoa bethi.</p>
<p>Bide-erdian duen arren yadan hunek pasatu;</p>
<p>Koxko-ariñek eztu nahi oraiñon abiatu:</p>
<p>Haiñ aise irabazteaz baita yauna nardatzen;</p>
<p>Parioaz bertzetan da hura oraiño dostatzen.</p>
<p>Ohartu denean noizbait bertzea hurbill dela;</p>
<p>Eta heltzeko laur urhats apenaz dituela:</p>
<p>Herresaka lantzatzen da fletxa ariñaren pare,</p>
<p>Baiña brinko eta yauziak orduan alfer dire.</p>
<p>Urhats-urrik bethi ganez aitzindu du panttupan.</p>
<p>Deskantsatzen dagolarik, baderro ere musikan:</p>
<p>Oh! zangokari handia!</p>
<p>Zuk ere utz niri garaia?</p>
<p>Zer zen beraz gerthatuko</p>
<p>Ukhan bazindu bidean,</p>
<p>Nik bezala bizkarrean,</p>
<p>Etxe bat garraiatzeko?</p>
<p>Herbi xoro haren pare</p>
<p>Gaztetan asko badire:</p>
<p>Izpirituz eta eskolaz orratuak baitire,</p>
<p>Dosteta eta ergelkeriez baizen ez dakusate.</p>
<p>Berant hasirik ere ustez dutela hek egiñen,</p>
<p>Bertzek goiz hasirik ere nekhez dutena egiten.</p>
<p>Bere adiñik ederrena dutenean gastatu,</p>
<p>Lothzen dire urthe galduak nahiz erreparatu:</p>
<p>Baiña ikhusten dute laster, munduan omen ona,</p>
<p>Prenda orotarik eztela gutien beharrena.</p>
        </body>
      </text>
      <text>
        <front>
          <head rend='Bold'><p>ASTOA ETA BERE NAUSIAK</p></head>
        </front>
        <body>
<p>Baratze zaiñ baten asto-zahartua</p>
<p>Bethi bere zorte beraz unhatua</p>
<p>Munduaren yabeari</p>
<p>Pleiñtaz zagokion bethi:</p>
<p>Alba ethorri baiño lehen</p>
<p>Zutela yaiki-arazten:</p>
<p>Eta iollarraren kantua</p>
<p>Bethi zuela aitzindua.</p>
<p>Eta hori zertarako?</p>
<p>Ahalik eta goizenik</p>
<p>Belhar berdez kargaturik</p>
<p>Merkatura partitzeko.</p>
<p>Pardi! zer inportantzia</p>
<p>Hautsteko nik lo eztia!</p>
<p>Bada zoria unkitua pleiñta samiñetarat,</p>
<p>Ikhusteko emaiten dio nonbait bertze nausi bat.</p>
<p>Baratze-zaiñak utzia, kurtidorrak hartzen du,</p>
<p>Baiña bere erratekoak hemen ere baditu.</p>
<p>Larruak zaizka pisusko bere bizkarrentzat,</p>
<p>Urriña eziñ yasanezko bere sudurrarentzat.</p>
<p>Oxala oraiño banintz ni, ziotzan hark miñekin,</p>
<p>Haiñ aise utzi leheneko nere nausiarekin!</p>
<p>Bedere hark zuenean bertze aldera behatzen,</p>
<p>Aza-osto bat edo bertze, nik arrapatzen nuen:</p>
<p>Eta kapriza hori deus ez zitzaitan gostatzen.</p>
<p>Aldiz deusetako hemen ez duket paradarik,</p>
<p>Ez biltzeko bertze deusik bastoi kolperik baizik.</p>
<p>Berriz ere oraiño beraz zaio zortea aldatzen;</p>
<p>Ikatzkiñ baten arrolan apuntatua da azken,</p>
<p>Hau ere ez zaio komeni, pleiñtak are darizko,</p>
<p>Zoria azkenean legez koleran sartzen zaio:</p>
<p>Zer bada diotza miñki,</p>
<p>Beharri luze hau xoilki,</p>
<p>Izan behar da gaitzago</p>
<p>Neretzat gobernatzeko,</p>
<p>Ehun printze betan baiño?</p>
<p>Uste ahal du hori baizik,</p>
<p>Eztela kontent ez denik?</p>
<p>Eta ene griña bakharra</p>
<p>Dela yaun horren afera?</p>
<p>Arrazoiñ zuen zoriak</p>
<p>Oro gare horla eginak:</p>
<p>Zorte ukhanaz nihoiz ere</p>
<p>Satifatuak ez gaude.</p>
<p>Bethi estatu azkena</p>
<p>Diduritzazu tzarrena:</p>
<p>Baita hauzoak dukena</p>
<p>Orotarik hoberena.</p>
<p>Estatu, athorra diña, bagiñdu xanyatzeko,</p>
<p>Zeruari bethi pleintaz, halere giñaudezko:</p>
<p>Baduke astoak urus, hemen izan nahia,</p>
<p>Bizi huntan baidaduka, esperantza guzia;</p>
<p>Haren filosofia oro, baita hill eta akabo,</p>
<p>Har ahal bezanbat plazer, hemen hartzera dago.</p>
<p>Bizi hobe baten usna, khristauak aldiz baitu,</p>
<p>Hemen urus izaiteaz, hagitz ez dauka kontu:</p>
<p>Hobea den hura noizbait, dukeien seguratu,</p>
<p>Den emaille, den eskaille, griña xoilla hura du.</p>
        </body>
      </text>
      <text>
        <front>
          <head rend='Bold'><p>MIGA, AHUNTZA ETA ARDIA, LEHOINAREKIN PARTZUN</p></head>
        </front>
        <body>
<p>Ahuntza eta miga aizpa ardia lagun</p>
<p>Lehoiñ yaunarekin yarri ziren partzun:</p>
<p>Partzuner hoberik segur bazuketen;</p>
<p>Baiña eginak egiñ, gibela ez zoazken.</p>
<p>Egiñ zuten beraz patu gerorako,</p>
<p>Kalte, irabaziak berdiñ partitzeko:</p>
<p>Ahuntzak sarean orkatz bat hartzen du,</p>
<p>Eta partzunerrer daie egortzen mezu:</p>
<p>Zathortzen, patuak zakharren bezala</p>
<p>Katura egiñaren betan partitzera.</p>
<p>Bateratu direnean, lehoiñak patarekiñ,</p>
<p>Kondatzen ditu laur parte xuxen berearekin:</p>
<p>Gero orkatzaren gorphutza egiñ eta laur zathi,</p>
<p>Laur zathiak partitzea hula zaio komeni.</p>
<p>Hartzen dut nere lehena</p>
<p>Lehoiña baitut izena.</p>
<p>Birdena ere badaramat,</p>
<p>Hortako baitut dretxo bat,</p>
<p>Eziñ ukha daitekena,</p>
<p>Naizelakotz hazkarrena.</p>
<p>Herena ere daukat nere</p>
<p>Ni bainaiz aithorenseme.</p>
<p>Laurgarrenaren hartzera</p>
<p>Nihor atrebitzen bada,</p>
<p>Zuetarik, yakiñada</p>
<p>Bertan ithoko dudala.</p>
<p>Eta ya apetituz ere billkuian nausi baitzen,</p>
<p>Laur zathiak hexurrekin hark iretsi zituen.</p>
<p>Lehoiñ tiranoak, egiñ yustizia,</p>
<p>Yende artean ere, ohi da ikhusia,</p>
<p>Hazkarren denaren fede oneraz gero,</p>
<p>Nor berearekin, gelditzen da arraro:</p>
<p>Kontzientzia ere bazterrera utzia,</p>
<p>Tontokeriatzat hurren idukia:</p>
<p>Giza-artetik goibeldu zen,</p>
<p>Eta gan zen notarien</p>
<p>Ez dakit bihotzetara</p>
<p>Baiña tintatokitara.</p>
        </body>
      </text>
      <text>
        <front>
          <head rend='Bold'><p>ORKATZA BERE BURUARI BEHA ITHURRI BATEAN</p></head>
        </front>
        <body>
<p>Orkhatz bat zagola behiñ ithurri klar batean,</p>
<p>Bere buruari beha uraren mirallean:</p>
<p>Bere adar haltoez hagitz zagon satifatua,</p>
<p>Aliz zangar mehen bistan handizki gaitzitua;</p>
<p>Apenaz hek aradatzaren baitzuten tamaiñoa</p>
<p>Heien itzala ere urean iraupen gutikoa.</p>
<p>Zer diferentzia nitan zangotarik burura,</p>
<p>Hark zerran auhenez, heien ikhusirik itxura.</p>
<p>Xara gorenean gaiñetik agertzen dut kopeta,</p>
<p>Aldiz zangarren moldurak ahalketua nauka.</p>
<p>Hola mintzo dela oraindik</p>
<p>Herbiko zakur bat yinik</p>
<p>Yauz arazten du laurenka</p>
<p>Bere alegiñaz iheska:</p>
<p>Badoa oihan, xaretara</p>
<p>Biziaren salbatzera.</p>
<p>Baiña han edergaillua,</p>
<p>Berak hanbat laudatua,</p>
<p>Kaltekor zaio gerthatzen:</p>
<p>Zeren ordu guzietan</p>
<p>Xarapeko laharretan</p>
<p>Baitu tristea enbrazatzen.</p>
<p>Hunen oiñ leialek ere,</p>
<p>Eziñ konplitua dute,</p>
<p>Bere ohitu zerbitzua,</p>
<p>Hanbat aldi prezatua.</p>
<p>Orduan miñekiñ dio,</p>
<p>Zeruak niri zertako</p>
<p>Daut eman garraiatzeko</p>
<p>Ondikozko edergaillua</p>
<p>Kopetako aparaillua?</p>
<p>Orkatz hura bezain xoro garela zait iduri,</p>
<p>Probetxos zaizuna dugu prezatzen ohi guti:</p>
<p>Kaltekor edo inutillaz, hartuagoak gaude.</p>
<p>Intres, ospe, edertasunak, llilluratzen gaituzte.</p>
<p>Berthute, erligioneak, desgustu demaigute:</p>
<p>Hauk gabe hek bitartean, zer dukete balio?</p>
<p>Gogoari guk oxala, maiz hori bagiñerro!</p>
        </body>
      </text>
      <text>
        <front>
          <head rend='Bold'><p>IGELA ETA ARRATOIÑA</p></head>
        </front>
        <body>
<p>Badakhar atxularrek,</p>
<p>Edo bertze norbaitek,</p>
<p>Orhoitzen ez naiz zoiñek:</p>
<p>Bertzak hartu nahia,</p>
<p>Heier hedatu saretan,</p>
<p>Gutien duen ustean,</p>
<p>Bera dagola eroria.</p>
<p>Egia hunentzat froga bertze asko baliteke,</p>
<p>Baiñan ondoko fablea oraingo aski daiteke.</p>
<p>Arratoiñ bat gordoa eta hobekien hazia,</p>
<p>Ezzaukana ez garizuma, ez gartha, ez biyilia:</p>
<p>Intzura baten hegian egun batez zebillan,</p>
<p>Izpiritua arintzeko bakharrik pasietan.</p>
<p>Igel bat dathorko, eta bere erdaran baderro:</p>
<p>Zatho enekin, eta ederki biak gare askalduko.</p>
<p>Baietz kuxian baderro arratoiñ yaunak phozik</p>
<p>Gonbidu lkuzeagoen etzuen hark beharrik.</p>
<p>Allegatzen zituen bai, eta baino gozoa,</p>
<p>Eta lurrezko bidaia guziz plazerezkoa:</p>
<p>Eta hanbat gauza arraro, denak ikhuskariak,</p>
<p>Intzurak bere inguruan hedatzen zituenak:</p>
<p>Zer etzuen hark bilduko</p>
<p>Bere haurrer kondatzeko!</p>
<p>Bazter heietako xarmak,</p>
<p>Hetako yenden ohitzak:</p>
<p>Eta estatu ordukoa</p>
<p>Erresuma hezekoa!</p>
<p>Baiña pontu batek zeukan gehien huzkurtua;</p>
<p>Igerika ez baitzen hura hanbatik ohitua:</p>
<p>Igelak laster horrentzat badu erreparua.</p>
<p>Zure patta nere oiñari lothurik datxakola,</p>
<p>Diotzo, eta ihi batek egin zuen afera.</p>
<p>Dutenean hek konplitu horla malobra hori,</p>
<p>Intzurako uretan dire enbargatzen braboki.</p>
<p>Baiña kostatik dire bai zabalerat urrundu,</p>
<p>Bestalea igel banditak ondoratu nahi du:</p>
<p>Eman fedearen eta lege guzien kontra;</p>
<p>Ase on bat bata haren mamiez egin-gura.</p>
<p>Zathia nere iduriko hoberenetarik zen,</p>
<p>Gormantak ya bi begiez iretsia ere zuen.</p>
<p>Bertzeak zerua deithzen du tretuaz lekhuko:</p>
<p>Baiña traidorea orduan aise trufatzen zaio.</p>
<p>Batek tira, isti bertzeak, horla direla hari,</p>
<p>Miru batek ikhusten du goietik gudu hori:</p>
<p>Yan xahar han zebillala arrundaren egiten,</p>
<p>Barura hautsteko zerbait aurkitu non zukeien.</p>
<p>Arratoiaren bizkarraz belbetan gurendua,</p>
<p>Hegal-ukhaldi batez da haren gaiñeratua.</p>
<p>Harturik atzaparretan,</p>
<p>Badarama gora airetan;</p>
<p>Baiña denbora berean</p>
<p>Oro badarraizko betan:</p>
<p>Ihiarekin igela</p>
<p>Bi katura egiñik horla</p>
<p>Miru Yaunaren bihotza,</p>
<p>Lorian igeri dautza.</p>
<p>Bide hortaz egun hartan, bai zukeien ederki,</p>
<p>Bazkari on egiteko arraiñ eta haragi.</p>
<p>Gonbidu guziei, bethi ez ihardets,</p>
<p>Elhe ezti guziak, ez errexki sinhets:</p>
<p>Ase on baten gatik, etxetik ez yalgi,</p>
<p>Ez illkiaz nehork eztu ukhan urriki;</p>
<p>Baiña illki izanaz, askotan bai naski.</p>
<p>Segurki kanpoan, ezaituzte yanen,</p>
<p>Baiña yuiatuko, nola duzun yaten:</p>
<p>Yatera atrebitzen, apenaz bazare,</p>
<p>Milla eskerka husu, hari bazare ere.</p>
<p>Peisant gaizotzat, pasatuko zare.</p>
<p>Aldiz baldiñ haiñitz, zuk yaten baduzu,</p>
<p>Eta plat bat nekhez, itzurtzen bazaitzu:</p>
<p>Gormant ospea hor, segura dauzazu.</p>
<p>Segur holako omena</p>
<p>Ez baita munduan daiten ederrena.</p>
<p>Behiñ ere beraz, uste ez dezazula,</p>
<p>Nihor zu beharrez hirritsan dagola:</p>
<p>Nihoiz ere kasik, ezta gonbidatzen,</p>
<p>Errefusatuko, delakoan baizen.</p>
        </body>
      </text>
      <text>
        <front>
          <head rend='Bold'><p>HERBIAREN BEHARRIAK</p></head>
        </front>
        <body>
<p>Animale adardun batek egin ziotzan noizbait,</p>
<p>Lehoiñ soberanoari, mamian uspel zenbait.</p>
<p>Hunek betbetan kolera handienak harturik,</p>
<p>Eta ez zakiontzat gertha aboro horlakorik:</p>
<p>Nola abre eta azinda ororen sortzez errege baitzen,</p>
<p>Bere erresuma largoan publika-razi zuen:</p>
<p>Bestia edozeiñ adarrak, zakhartzana kopetan,</p>
<p>Haren lurretarik urrun aldebat zediñ haztan.</p>
<p>Ordu beretik ahari, ahuntz eta zezenak,</p>
<p>Suntsitu ziren betbetan, baita orkartz iziperak;</p>
<p>Konformatzeko ordenari,</p>
<p>Bat etzen gelditu nagi.</p>
<p>Herbi batek atherian iguzkitan zatzala,</p>
<p>Erremarkatzen du bere beharrien itzala:</p>
<p>Eta zire bezala hek luzexko iduriturik,</p>
<p>Beldurrak yotzen du zenbait salatari nahasik,</p>
<p>Erreporta dezan egiñ erregeren gorthean</p>
<p>Adar egiazko batzu dakhartzala kopetan.</p>
<p>Harzo, adio, banoazu, diotzo xoxoari,</p>
<p>Nere beharriek adar lidurikete naski:</p>
<p>Balire ere laburrago</p>
<p>Indioilloarenak baino;</p>
<p>Halarik ere ez ninteke</p>
<p>Beldurrik batere gabe.</p>
<p>Nola! horiek adarrak? hori ziñez diozu?</p>
<p>Xoxoak diotzo: beraz zuiatzat naozazu?</p>
<p>Ez, ez, beharriak dire, Yainko onak eginak;</p>
<p>Ordean adartzat dire izanen idukiak,</p>
<p>Herbiak dio; eta kontra nik nerraken guzia,</p>
<p>Laiteke zaragozako zoroen erasia.</p>
<p>Egiaz gure herbia,</p>
<p>Etzen zentzuz bilhuzia:</p>
<p>Baitzaukan bere iduria,</p>
<p>Nausi tirano batentzat,</p>
<p>Eztela gaitz den obra bat,</p>
<p>Behar orduan adarra</p>
<p>Xanyatzea beharrira</p>
<p>Edo beharria berdin adarrera:</p>
<p>Eta egitea lohia</p>
<p>Inozentzia garbia.</p>
        </body>
      </text>
      <text>
        <front>
          <head rend='Bold'><p>AXERIA BUSTANAZ GABETUA</p></head>
        </front>
        <body>
<p>Axeri zahar bat, baina ernenetarik,</p>
<p>Nonbre gabe lapiñ eta oillo iretsirik,</p>
<p>Inguruan urrun hagitz ospatua:</p>
<p>Fiñean izan zen artean hartua.</p>
<p>Nola ez dakit handik itzuri zen yauna,</p>
<p>Ez oso, baiñan han utzirik bustana:</p>
<p>Atheraia, diot, gibela motztua,</p>
<p>Eta afruntu hortaz net ahalkatua:</p>
<p>Nola abilla baitzen, oro ukhaiteko</p>
<p>Gibel-aldardiaz bera bezalako:</p>
<p>Axeri guziek billtzar egun batez</p>
<p>Zedukatelarik asko bertze gauzez:</p>
<p>Baderra bere xaindean:</p>
<p>Zertako guk gibelean</p>
<p>Karga alfer hori dilindan?</p>
<p>Zikiñ khentzen hari dela</p>
<p>Ezkartza diduriela?</p>
<p>Buztan hau zertako dugu?</p>
<p>Ez, ez, behar dugu motztu:</p>
<p>Eta segurki nere oldez,</p>
<p>Ez derrake batek ezetz</p>
<p>Batek badiotzo, zure iduripena,</p>
<p>Nere oldez ez laite segur gaitztoena:</p>
<p>Baiñan itzul ziate-ia plazer baduzu,</p>
<p>Errepusta gero adituren duzu.</p>
<p>Hitz hoietarat egiñ zen halako karkaria,</p>
<p>Non buztan-motza nahiz zen ya mintzatu nahia,</p>
<p>Mutu baitzen egon arras, harritua guzia.</p>
<p>Nola khentzeko buztana,</p>
<p>Alfer bai zaiteken lana;</p>
<p>Eta galdua denbora:</p>
<p>Segitu zen moda bera.</p>
<p>Axeri buztan motztuak, egiñ zuena bera,</p>
<p>Yenden artean hainitzek, dute egiten ardura:</p>
<p>Berek dutelakotz galdu, yendetan prezioa,</p>
<p>Zeren duten pratikatzen, haltoki bizioa:</p>
<p>Bertzeak bere iduriko, billhaka detzaketen</p>
<p>Beren hitz eta etsenpluez, bethi dire ensaiatzen.</p>
<p>Eta zoriz urusago, axeri hura baiño,</p>
<p>Bere ohitza tzarretara, daramate asko zoro:</p>
<p>Zoiñek heiekin baidute, galtzen bere omen ona,</p>
<p>Ziñta urreztatua baiño, baliosago dena:</p>
<p>Galduz gero nekhez baizen, beriz kobra ez daitena.</p>
        </body>
      </text>
      <text>
        <front>
          <head rend='Bold'><p>OTSOA ETA ZIGOIÑA</p></head>
        </front>
        <body>
<p>Otsoak yale tzar dire,</p>
<p>Herresaka iretsten dute:</p>
<p>Gaitz gertha dakiokete.</p>
<p>Hala nola bati behiñ gerthatzer baitzitzaion,</p>
<p>Yoko txar bat hexur batek bada egiter baitzion:</p>
<p>Egun batez bestakari bazkaitan hari zela;</p>
<p>Ohi bezala poxiñak laster zaramatzala;</p>
<p>Bildots hexur bat barnaxko gelditurik trebeska,</p>
<p>Egitera prest zagoen ya bere testamenta:</p>
<p>Hitz bat ere eziñ egiñez, etsitua dagola,</p>
<p>Zigoiña bat han hurbilldik badathor pasatzera.</p>
<p>Kheiñu bat egiten dio,</p>
<p>Hau fite badathorkio:</p>
<p>Nola baita ere zigoiña,</p>
<p>Presunarik hoberena</p>
<p>Bethitik hala izan dena:</p>
<p>Lotzen zaio berehala</p>
<p>Lanari tenore dela.</p>
<p>Mokoa sarturik barna hezurra dio khentzen;</p>
<p>Baiña zerbitzuarentzat saria ere galdetzen.</p>
<p>Zer! dio hark, zu paga nik? badaitekeia hori?</p>
<p>Ene arreba maitheñoa, trufatzen zare naski:</p>
<p>Etzare kontent lepoa baituzu zuk osorik</p>
<p>Athera gibelat nere hortz zorrotzen artetik?</p>
<p>Zoaz, esker gabe bat zare</p>
<p>Eta urrun ni-ganik zaude.</p>
<p>Zigoiñak, eta asko bertze, zigoiñak ez direnek,</p>
<p>Deus egiñ ezdute nahi, saria ez badute hek:</p>
<p>Bertze nihon ez baidute, deusik igurikitzen,</p>
<p>Hemen pagoa ezbadute, hagitz dire khexatzen.</p>
<p>Aldiz khristauak bertzetan, uste baitu saria,</p>
<p>Hemen pagoa ukhaiteaz, hagitz ez dauka antsia:</p>
<p>Hark egiñ ongia gaitzkiz, pagatua bada ere;</p>
<p>Obra on hura galdutz , hark ez dauka halere:</p>
<p>Aitziñat ongiegitetik ez da gelditzen ere.</p>
        </body>
      </text>
      <text>
        <front>
          <head rend='Bold'><p>ZALDIA ETA OTSOA</p></head>
        </front>
        <body>
<p>Primadera sartzerako egun goxo-epheletan,</p>
<p>Zuhaitz, lahar, belhar, oro ernatzen direnean:</p>
<p>Beren egoitzak utzirik animale guziak,</p>
<p>Dabilltzanean non kausi bizitzeko beharrak.</p>
<p>Otso bat negu luzeko dietaz unhatua,</p>
<p>Eta yakituzko yanaz aphur bat herbaldua.</p>
<p>Yautsten da menditik, eta lehen begi-kolpean,</p>
<p>Ikhusten du haraneko phentze gizen batean,</p>
<p>Emana zaldi gaztebat errekeitu hezean.</p>
<p>Pentsa zazu ikhuskaria</p>
<p>Zoin zen loriagarria!</p>
<p>Zer zathia, dio, hauxe!</p>
<p>Bahiñdaukat nik oraintxe,</p>
<p>Harahan mendi-gainean,</p>
<p>Nere krokatik dilindan!</p>
<p>Oxala bahintz zikiro!</p>
<p>Nere kontua egiñ hiro.</p>
<p>Hemen hargatik nere ustez,</p>
<p>Yokatu behar naiz artez.</p>
<p>Ez badaite otsoarena,</p>
<p>Dugun axeriarena.</p>
<p>Goazen beraz; eta urhatsak kondatuz astiroki,</p>
<p>Yaunari zaio hurbiltzen gure otsoa maltzurki;</p>
<p>Agur, konpai, diduritzait duzulakotz txar-aldi,</p>
<p>Errekeitu fresko huntan zaituztela libre utzi:</p>
<p>Mediku zelebre baten dizipulu izatua</p>
<p>Belhar suerte guzien puxantzaz yakintsua:</p>
<p>Banathortzu eskaintzera urririk zerbitzua.</p>
<p>Nihaurk erratea ezta edere, baiña ezta izatu gaitzik,</p>
<p>Ibilli naizen tokitan, sendatu ez dudanik:</p>
<p>Ager zadazu laiñoki bada dukezun miña,</p>
<p>Zure sendatzeko egiñen dut segur alegiña.</p>
<p>Abreak baderro atzeko zango baten azpian</p>
<p>Berriki zait handitsu bat athera erdi-erdian.</p>
<p>Ene haurra begirautzu</p>
<p>Miñ tzarrenetarik duzu;</p>
<p>Diotzo yaun medikoak:</p>
<p>Hau dio tokiak berak.</p>
<p>Hor berean sortzen dire</p>
<p>Asko bertze gaitz traidore.</p>
<p>Baiña zaldi yaunek ere ni baithan konfiantza</p>
<p>Badute; ikhasi baitut oraiño nik barbertza.</p>
<p>Maltzurrak bere erasian zuen xede guzia,</p>
<p>Parada atzematea zen iretsteko eria.</p>
<p>Zamariak, bere baithan zerbait iduriturik,</p>
<p>Baderra, eztuk ez egiñen gaur horlako hirririk.</p>
<p>Eta alegia deusik ez hedaturik zangarra</p>
<p>Mediku yaunak hurbilldu dueneko sudurra,</p>
<p>Uztarko sendo batez du hedatzen atzez gora,</p>
<p>Hortzak bakhanduak, eta odola dariola.</p>
<p>Ederki egiñ zaitak, dio otso gaizoak,</p>
<p>Bere baithan arras, ahalkeaz yoak:</p>
<p>Nahi naiz izatu hari, bathikariokoan</p>
<p>Ongi nahiz ez nakien, baizen karnazerkoan:</p>
<p>Dagola bakotxa, bere ofizioan.</p>
        </body>
      </text>
      <text>
        <front>
          <head rend='Bold'><p>LEHOIÑA, OTSOA ETA AXERIA</p></head>
        </front>
        <body>
<p>Erromatismaz lothua,</p>
<p>Eta adiñez eziñdua,</p>
<p>Lehoiñ batek nahi zuen,</p>
<p>Baitezpada ziozaten</p>
<p>Aurki erremedioa</p>
<p>Adiñaren kontrakoa.</p>
<p>Gauza dela eziñ egiña</p>
<p>Hori da gauza samiña,</p>
<p>Erreger erran eziña.</p>
<p>Deitzen ditu beraz hunek arraza orotakoak,</p>
<p>Medikuntza eta barbertzan yakiñ direlakoak:</p>
<p>Badathorz lehiaz, ezen bakotxaren xedea,</p>
<p>Da errege sendatuazko ardietstea ospea.</p>
<p>Ethorri ziren yendetan axeria esta ikhusten,</p>
<p>Baiña buru-kolpe batez etxe-alde da gelditzen.</p>
<p>Hortaz laster otsoak du mintza-razten gorthea;</p>
<p>Eta erregeren gogoan beltz en egitatea.</p>
<p>Printzeak derra, kuxian axeri gaitztagiña,</p>
<p>Bere egoitzan bedi bertan prisonier egiña:</p>
<p>Bethorkit gero aitzinera amorez edo bortxaz,</p>
<p>Berak kontu emaitera haren kontra erran denaz.</p>
<p>Badathor, eta agertzen da:</p>
<p>Baiña ya yakintsu baita,</p>
<p>Otsoaren lana dela</p>
<p>Orduko tretu txar hura:</p>
<p>Erraten dio erregeri:</p>
<p>Yauna, zure aldean naski</p>
<p>Hala ez dena kondaturik,</p>
<p>Naokakete beltzturik;</p>
<p>Mezprezioz orai arte</p>
<p>Zuri homaia egiñ gabe</p>
<p>Arauz egotu naizela:</p>
<p>Yauna, gauza da bertzela.</p>
<p>Beilla bat egina nuen,</p>
<p>Arren zu senda ziñtezen:</p>
<p>Hau konplitzen hari nintzen.</p>
<p>Ditut ere ikhusi nere bidaiean,</p>
<p>Asko yende aditu sabant medikuntzan:</p>
<p>Eta orok diote zutan bertze gaitzik</p>
<p>Eztela odolaren hotztasuna baizik;</p>
<p>Dathorrena xoilki zure adiñ handitik.</p>
<p>Horren erremediotzat huna zer den komeni;</p>
<p>Zure manuz otso eder bat bizirik larru bedi:</p>
<p>Eta berehala haren bero-bero larrua,</p>
<p>Bizkarretik har ezazu zerbaitez tinkatua.</p>
<p>Pare gabea bethitik izatu da asmu hori,</p>
<p>Indar ganak itzultzeko natura hebaiñari.</p>
<p>Otso yauna gisa hortan, hau gaitzi ez bazaitzu,</p>
<p>Ganbarako soiñekotzat zerbitzaturen zaitzu.</p>
<p>Gustatzen zaio erregeri</p>
<p>Errezeta sinple hori:</p>
<p>Murde otsoa da hartua,</p>
<p>Larrutua, zathitua,</p>
<p>Laur azpitan partitua.</p>
<p>Eta monarkak egiten du mamiez afari,</p>
<p>Eta beroki larruaz gorphutzaren estalki.</p>
<p>Lehoiñaren gorthean, ikhusi izan zena,</p>
<p>Gorthe guzietan da, maiz ikhusten dena:</p>
<p>Elkhar eziñ yasana, eziñ ikhusia,</p>
<p>Elkhar engana, elkhar beltz, da hango bizia.</p>
<p>Oxala mihi gaitztorik,</p>
<p>Ez balitz gorthetan baizik!</p>
<p>Baiñan izurrite hori,</p>
<p>Alde orotara da isuri.</p>
<p>Lehoiñaren gorthea aise, korreyitu zaiteken,</p>
<p>Otsoaren etsenplua, hortako net ona zen:</p>
<p>Baiña giza-artean egiñ, gauza bera ez baidaite,</p>
<p>Medisenter gosta-razi, behar litzaiokete,</p>
<p>Larrua khenduz ezpada, bertze moldez bedere.</p>
        </body>
      </text>
      <text>
        <front>
          <head rend='Bold'><p>ATSOA ETA BI NESKATOAK</p></head>
        </front>
        <body>
<p>Atso batek bazituen bi neskato berekiñ,</p>
<p>Iruten hari zitzaizkon, biak abillak berdiñ.</p>
<p>Heien aldean herriko atso irulle guziak</p>
<p>Etziren bertzerik baizen liho gaztatzailleak.</p>
<p>Ema zaharrak etzuen nihoiz berze griñarik,</p>
<p>Lan egunekoa nesker markatzekoa baizik.</p>
<p>Iguzkia bere arrutan partitzeko aitzinetik,</p>
<p>Alba agertu baiño lehen lebanteko uhartzetik,</p>
<p>Ardatz, arrudak zebilltzan yadanik farra,</p>
<p>farra baratu gabe zuntza bat bill, bertzea tira.</p>
<p>Oillar diabru batek baitu kantari albakoa,</p>
<p>Herresaka yauz-arazten atso diabruagoa.</p>
<p>Hau, amarraturik erdi gerrian zaia tzar bat,</p>
<p>Lanpa batekin bazoan xuxen xuxena oherat,</p>
<p>Non, lorik hazkarren eta gozoenak hartuak</p>
<p>Dohatsuki baitzauntzan bi neskame malurusak.</p>
<p>Batek begi bat apenaz zuen erdi zabaltzen,</p>
<p>Bertzeak estiran beso biak nekhez luzatzen:</p>
<p>Eta biek, gaitzituak, ahopean zerraten:</p>
<p>Oillar madarikatua! uze ez duk kantaturen.</p>
<p>Eta erran zuten bezala,</p>
<p>Egiña izatu zen hala:</p>
<p>Hegastin malurusari,</p>
<p>Atzarle goiztiarrari,</p>
<p>Ixil zakion mokoa hautsi ziten lepoa.</p>
<p>Hargatik ez zitzaien zortea hobetu.</p>
<p>Sasitik athera eta baitziren berhoratu.</p>
<p>Zeren gure atsoa ere oillarra gabe</p>
<p>Ez baitzen gerthatu hobe.</p>
<p>Ezen eskapa beldurrez bere oren ohitua,</p>
<p>Baratzen ez zen iduri arima herratua:</p>
<p>Gau guzia etxea zena zeukala asaldatua.</p>
<p>Gaitz bati alabaiña egiñ, dionak nahi itzuri,</p>
<p>Uste ez zen handiago bat, hark du topatzen ohi.</p>
<p>Gaitzik gabe mundu huntan, izan ez baitzaitezke,</p>
<p>Ditutzunak pazientki, yasan hobe zintuzke:</p>
<p>Zure pairuan orhoituz, bakharri ez zaudela,</p>
<p>Baiña Yainkoa lekhuko, eta lagu duzula:</p>
<p>Zoiñak haren gatik hemen, dukezuna pairatu,</p>
<p>Ehunka bertzetan, berak, pagaturen bai dautzu.</p>
        </body>
      </text>
      <text>
        <front>
          <head rend='Bold'><p>ZAPATAINA ETA BANKIERA</p></head>
        </front>
        <body>
<p>Hirur xangok zadukaten alki baten gaiñean,</p>
<p>Zapataiñtto bat hari zen kantuz bere lanean.</p>
<p>Goiz arrats etzen ixiltzen,</p>
<p>Othuruntzatzeko baizen;</p>
<p>Loria zen ikhstea</p>
<p>Eta areago entzutea:</p>
<p>Nola zarabillkan boza</p>
<p>Gora behera itzulika!</p>
<p>Bethi zagon kontentago</p>
<p>Ema erdi berria baiño.</p>
<p>Aitzitik hauzoan zuen aberats okhatuak.</p>
<p>Utziak zeuzkan aspaldi bai loa, bai kantuak.</p>
<p>Eziñ bertzela zaitekekn</p>
<p>Bankero bat hura baitzen:</p>
<p>Nihoiz alba hurbillean</p>
<p>Sarthu nahi bazen lotan:</p>
<p>Zapatai erneak kantuz atzartzen zuen betan,</p>
<p>Bankero logaleari hagitz zitzaion gaitzi</p>
<p>Nolaz zeru arthatsuak moda etzuen ezarri;</p>
<p>Yaki eta ogiarekiñ</p>
<p>Behar zaiteken orduan,</p>
<p>Zediñ izan merkatuan,</p>
<p>Loa ere betan sal-kidiñ.</p>
<p>Bere otelera hark deitzen du maistro kantaria,</p>
<p>Hauzo, errazu zer duzun, urtheko irabazia?</p>
<p>Zapati madreak aldiz</p>
<p>Ihardetsten dio hirriz:</p>
<p>Nik eztut horla kondatzen,</p>
<p>Ez nihoiz ere idukitzen,</p>
<p>Bi yornal elkharren gainzka:</p>
<p>Baiña ni kontent naduka,</p>
<p>Yakiñak ene sabela</p>
<p>Yanez eskas ez dagola:</p>
<p>Urthe buru batetik dudanean nik hasi,</p>
<p>Bertze burua atzematen dudala kasik-bethi:</p>
<p>Biba yaunaren grazia!</p>
<p>Bada eguneko ogia.</p>
<p>Errazu beraz egunak zer derautzun emaiten?</p>
<p>—Gutiago, gehiago, nola ere den gerthatzen</p>
<p>Makurtzen hargatik nau ni gauza batek halere,</p>
<p>Han hemenka urthe luzean, asko besta baitire:</p>
<p>Gure erretorak eztitu ahantzten nihoizere.</p>
<p>Hauk gure ofiziokoak ohi dituzte galtzen,</p>
<p>Lan-gabeko egunek zeren bi kalte badakharzten:</p>
<p>Lehena ez irabaztea,</p>
<p>Birdena aldiz gastatzea.</p>
<p>Zapataiña ren lenguaia phoz eta naturala,</p>
<p>Gustaturik bankerari, baderro berehala:</p>
<p>Petan, nahi zaitut egun nik egiñ urusago,</p>
<p>Thronuan ororen nausi yarria dena baiño.</p>
<p>Horra ehun luis: goarda-zkitzu behartzen zareneko:</p>
<p>Maistro Petani ordutik ziñez badiduritzo,</p>
<p>Hura bezain aberatsik zeru-pean ez dela,</p>
<p>Peruko urre-miak oro etxean dituela.</p>
<p>Eta badioa alegera</p>
<p>Diruaren zerratzera,</p>
<p>Bere kutxa zaharrean</p>
<p>Gilltza herdoillaren pean.</p>
<p>Baiña han zuen zerratu hark bere umore ona ere</p>
<p>Adio kantu ariñak: gehiago ez dezake,</p>
<p>Haren zintzur herstutuan bozak aurki pasaia;</p>
<p>Loak ere arras utzi du, haren egon-tokia.</p>
<p>Suspitxa, trantze eta griñak,</p>
<p>Ditu hark bizi-lagunak.</p>
<p>Egun guzia zaraman erne bethi begia:</p>
<p>Gauaz sentitzen bazuen gathu baten yauzia,</p>
<p>Baziduritzon dirua gathuak ebatsia.</p>
<p>Giza gaizoa arkenean,</p>
<p>Karta galtzeko menean,</p>
<p>Badoatzu otelera</p>
<p>Aboro atzartzen ez zuen diruduna aurkitzera.</p>
<p>Ori, ori, derro, yauna, horra zure dirua;</p>
<p>Horren-gatik eztut nahi galdu loa, ez kantua.</p>
<p>Dirukoiak eztu xoilki kant eta loa galtzen,</p>
<p>Eta gau-egunak oro khexagunez bethetzen:</p>
<p>Baiña oraiño berthutea zaio egiten gaitzago</p>
<p>Baita zeruko bidea, hagitz nekhezkoago:</p>
<p>Khristok errana baidathor, aberats denarentzat,</p>
<p>Guziz dela gaitz heltzea, zeruko erresumarat.</p>
<p>Ez baita aise bidaiatzen, haiñbertze kargarekin,</p>
<p>Ez athe hertsitik sartzen, haiñbertze bagaiekiñ.</p>
<p>Kablea orratzetik ezen, pastzen da errexago</p>
<p>Zeruko bortha hertsitik, aberats dena baiño.</p>
<p>Zer yan, zer yauntz, non bizi zuk, baldiñ segur baduzu,</p>
<p>Kontent zaudezi: san Pablok, horla erraten drautzu.</p>
        </body>
      </text>
      <text>
        <front>
          <head rend='Bold'><p>ARTZAIÑA ETA ITSASOA</p></head>
        </front>
        <body>
<p>Athaldearen gozotik itsasoaren hauzo,</p>
<p>Artzaiñ bat bizi izan zen soseguan luzaro:</p>
<p>Fortuna xumea zuen;</p>
<p>Aitzitik hau segura zen.</p>
<p>Egun batez ikhusirik itsas-kosta hegian</p>
<p>Tresor asko zaudezila deskargatuak metan:</p>
<p>Gutizia lotzen zaio,</p>
<p>Bere arthaldea saltzeko:</p>
<p>Eta negoziatzeko</p>
<p>Diru harrek ziraueiño.</p>
<p>Bademo urari beraz zuen diru guzia,</p>
<p>Baiña kosta egiñik galtzen da zaraman untzia</p>
<p>Ordutik berriz hartzen du utzi ofizioa:</p>
<p>Baiña ezta ya zena lehen arthaldeko maistroa;</p>
<p>Aitzitik xoilki Patxiku artzaiñ soldatekoa.</p>
<p>Zenbait urtheren buruan, bere irabazitarik,</p>
<p>Arthalde pollit baten da yabe egiten oraindik:</p>
<p>Eta egun batez haizeak ixilik zaudezela,</p>
<p>Barku betheak kostara plazentki zathorzela</p>
<p>Hola he! barku ederrak,</p>
<p>Diruketara ethorriak?</p>
<p>Dio: zoazte, zoazte, ni ganik bertzerat</p>
<p>Ez nago segur aboro ni nerea emaiterat.</p>
<p>Ez derrat ez hau airerat,</p>
<p>Ezta ere asmu funts-gabe bat:</p>
<p>Baiña esperientziatik, hartu yakitatea;</p>
<p>Hagitzez batik-batean, hobe dela ukhaitea,</p>
<p>Sos bakhar bat eskuetan,</p>
<p>Ezen ez hamar menturan:</p>
<p>Eta batbederak duela egoteko</p>
<p>Bere zorteaz satifo.</p>
<p>Anbizionearen</p>
<p>Eta itsasoaren</p>
<p>Dei inganagarriari,</p>
<p>Ez zaiola behar beharri ideki:</p>
<p>Hek entzun ukhanaz baldin, bat ongi bada heldu,</p>
<p>Hala egiñaz hamar miller, aldiz zaie urrikitu.</p>
<p>Irabazi gizenenak, urak ditu eskaiñtzen,</p>
<p>Baita haze eta tubonez, emanak eramaten.</p>
        </body>
      </text>
      <text>
        <front>
          <head rend='Bold'><p>HAURRA ETA ESKOLA-NAUSIA</p></head>
        </front>
        <body>
<p>Haur bat dostatzen zelarik ibai baten aldean,</p>
<p>Ur handirat erori zen gaoxoa ustekabean:</p>
<p>Zeruak hala nahia, sahalts bat gerthatu zen,</p>
<p>Zoiñak, esker Yainkari, salba-razi baitzuen:</p>
<p>Zeukala, diot, tin-tinka sahatsaren adarra,</p>
<p>Eskola nausi bat handik badathor pasatzera.</p>
<p>Haurrak oyhu: hel zakizkit, non ez, galtzera noa;</p>
<p>Oyhu miñetara noizbait itzultzen da maistroa:</p>
<p>Eta aire idor bat harturik, duriz sasoiñ-kontra:</p>
<p>Ah! diotzo: zithal txarra!</p>
<p>Ikhus-azue ladrea</p>
<p>Zertara den funts-gabea!</p>
<p>Kanailla horiek gero</p>
<p>Har etzzatzue arthatzeko!</p>
<p>Ala hoien burhasoak</p>
<p>Baitire urrikaltzekoak!</p>
<p>Gaitztagiñ hoiek gogoan</p>
<p>Bethi behar egon griñan.</p>
<p>Zer eztute sofritzeko!</p>
<p>Zoiñ diren urrikaltzeko!</p>
<p>Eta erran gogoak erran ondoan hark astiro,</p>
<p>Haurra ezarri zuen noizbait ibai-hegian gero.</p>
<p>Baiña o maistro elbatia,</p>
<p>Utz-ak geroko erasia:</p>
<p>Duken ondoan salbatu</p>
<p>Egik orduan prediku.</p>
<p>Hemen ezta kondenatzen errient hura xoilki,</p>
<p>Baiña oraiño asko bertze presuna hura iduri:</p>
<p>Erasle eta kritikari, baita hanbat nausitxo,</p>
<p>Egintza ororen gaiñean dutenak errateko.</p>
<p>Hula egiñ, hala erran bazen, hara gan, honera yin</p>
<p>Gauza egiñ eta, bethi hek bazakiten zer egiñ:</p>
<p>Ondotik kritika, abisu, letzioa eztute falta,</p>
<p>Euskaldunak dioena bethi hill eta salda:</p>
<p>Edo, hill eta abrea,</p>
<p>Buztanean zaldarea.</p>
<p>Holako yenden arraza hanbat da poblatua,</p>
<p>Non baididuri zeruaz xoil benedikatua.</p>
        </body>
      </text>
      <text>
        <front>
          <head rend='Bold'><p>AGUDEA ETA ASTOA</p></head>
        </front>
        <body>
<p>Agude bat zioala asto baten gaiñean,</p>
<p>Phentze fresko gizen baten hegitik pasatzean</p>
<p>Abreari bademo han sartzeko lizentzia,</p>
<p>Han laster iñoka dabill alegera guzia;</p>
<p>Ihauska, itzulika, hatzka,</p>
<p>Uztarka, irrintziriñaka</p>
<p>Belhar ferdea alha-alditan arraso daramala</p>
<p>Edozeiñek kasu hartan egiñ zuken bezala.</p>
<p>Baiña guti igurikia,</p>
<p>Hor agertzen zaie etsaia.</p>
<p>Goazen ihesi diotza ikharan agudeak;</p>
<p>Ha! zertako? ihardetsten dio abre leleak?</p>
<p>Bi basta eta bi fardelez kargatuko naute ni?</p>
<p>Ez, ez, derro agudeak zoalarik itzuri:</p>
<p>Zer zaiket niri inporta</p>
<p>Nork demadan niri basta?</p>
<p>Zuhaur bazoaske itzuri;</p>
<p>Laket-lekhu zait hau niri.</p>
<p>Etsai bakharra berdiñ guk yabea dugu bethi;</p>
<p>Euskara garbienean nik baderraitzut hori.</p>
<p>Gizari astoarekiñ, gerthatu zitzaiona,</p>
<p>Hura bera bertze askori, da gerthatzen zaiena:</p>
<p>Azpikoer baldiñ brida, largatzen badiote,</p>
<p>Nahi orduan alderat, eziñ bill detzakete:</p>
<p>Hunenbertze berek ezen, utzten diotenean,</p>
<p>Haiñbertze haiek diote, hartzen bere xaindean.</p>
<p>Astoari nola, nonbait laketzen bazaiote,</p>
<p>Aitek, zahar hark bezala, behar dute egiñ bide:</p>
<p>Batzuen eta bertzentzat, ez baita hori hobe.</p>
        </body>
      </text>
      <text>
        <front>
          <head rend='Bold'><p>DIRU-KOIA TRESORA GALDURIK</p></head>
        </front>
        <body>
<p>Zertako daite tresora,</p>
<p>Badago baldi alferra?</p>
<p>Bakharrik zurea dena,</p>
<p>Da zerbitzatzen zaitzuna.</p>
<p>Nahi nuke yakiñ beraz hanbat yende zoroek,</p>
<p>Urre, zillarrak metatzen bethi hari direnek,</p>
<p>Zer duketen gehiago</p>
<p>Bertzen gizon batek baiño?</p>
<p>Erromesena hek bezaiñ aberats dago obian,</p>
<p>Eta hura bezain pobre bizi dire gaiñ huntan.</p>
<p>Dizu-zale bat Esopok hemen dakhar etsenplu,</p>
<p>Zoiñek gauza net gustoski senti-arazten baitu:</p>
<p>Bere izanez gozatzeko harrek bazidurien,</p>
<p>Birden bizi bat oraiño zuela igurikitzen:</p>
<p>Zuen urrea etzen haren,</p>
<p>Bera bai zen urrearen.</p>
<p>Haren gozo bakharra zen bere diru maithea,</p>
<p>Gau, egun, ordu guziez gogoan ibilltzea:</p>
<p>Eta hartarik hartzea,</p>
<p>Sakrelio idukitzea.</p>
<p>Zioan edo zathorren, edan edo yan zezan,</p>
<p>Harentzat ustekabea ongi behar zen izan.</p>
<p>Baldin hark bazakharren gogoan fitsatua,</p>
<p>Haren dirua lurpean gordea zen lekhua.</p>
<p>Hainbertze tornu hark toki hartara egiñ zituen,</p>
<p>Non lezoiñgille bat hortaz noizbait ohartu baitzen:</p>
<p>Eta asmaturik yokoa</p>
<p>Miratu zuen zilhoa;</p>
<p>Eraman han zen dirua</p>
<p>Eta iduki sekretua.</p>
<p>Gure zikoitza zenean geroago haratu,</p>
<p>Diruaren ohatzea zuen xoilki aurkitu.</p>
<p>Gaizoa eman zen nigarrez,</p>
<p>Auhen eta deiadarrez:</p>
<p>Eziñ zaiteken konsola.</p>
<p>Horla desolan dagola,</p>
<p>Norbaitek galdetzen dio zerk duen hortaratu?</p>
<p>—Ene tresora baidautet, diotza, niri hartu.</p>
<p>—Zure tresora non bada? —Lauza horren hegian</p>
<p>—Zer hoiñ urrun ezartzeko gerla dea herrian?</p>
<p>Ez zinduen bada hobe idukitzea etxean</p>
<p>Giltza segur baten pean?</p>
<p>Behar ordu guzietan orduan zuk han aise</p>
<p>Hartu zindukeien bethi hartarik lanyer gabe.</p>
<p>Bethi! diotza, ay zerua! hori ere badugu?</p>
<p>Doan bezaiñ aise naski dirua dathorkigu?</p>
<p>Nihoiz unkitzen ez nuen.</p>
<p>Orduan, bertzeak, arren</p>
<p>Zer diabrutako zinduen?</p>
<p>Haren tokian emazu,</p>
<p>Harri bat nahi baduzu;</p>
<p>Haiñ baliaturen zaitzu.</p>
        </body>
      </text>
      <text>
        <front>
          <head rend='Bold'><p>YABEAREN BEGIA</p></head>
        </front>
        <body>
<p>Orkhatz bat herio-suhar heia bateratu zen,</p>
<p>Zoiñtan errara idi batzu hausnarrean baitzauden</p>
<p>Arrotzari baderrote betbetan xutiturik,</p>
<p>Bertzen nobait gordetzera doala fite handik.</p>
<p>Anaiak, derroik hunek, nere biziaz doha,</p>
<p>Othoitzten zaituztet arren ez nazazuen salha.</p>
<p>Nik ere zuer ordainez</p>
<p>Nere ibilliaren bidez;</p>
<p>Xuxen dautzuet erranen,</p>
<p>Alha-pide onak non diren.</p>
<p>Askotan zerbitzuhori</p>
<p>Balios zuentzat ongi,</p>
<p>Izan daiteke segurki.</p>
<p>Zer gertha ere daie idiek agiñtzen sekretua,</p>
<p>Zoko illhun batean laster goibeltzen da billdua:</p>
<p>Hatsa aise hartzen du eta badago trankilldua.</p>
<p>Illhuntzean ohi gisa manyatera, arrastelak,</p>
<p>Belhar berde eta zuhaiñez nasai dire betheak:</p>
<p>Sehiak goiti-beheiti,</p>
<p>Hara-hunat ehun aldi,</p>
<p>Badabilltza antsiatuak:</p>
<p>Are etxe-gizonak berak</p>
<p>Agertze bat egiten du:</p>
<p>Baina hau ere ezta ohartu</p>
<p>Zokoluan dagoenaz:</p>
<p>Hunek salbo dauka beraz,</p>
<p>Ordutik bere karkasa:</p>
<p>Ya esker biziak diotza,</p>
<p>Idien bihotz onari:</p>
<p>Nahi du xoilki iguriki,</p>
<p>Yendea oro landetara;</p>
<p>Doan bere lanetara:</p>
<p>Lanyer gabe zen tokitik,</p>
<p>Illki zedintzat gorderik.</p>
<p>Abre batek baderro ere; ederki doa lana,</p>
<p>Baiña ezta agertu oraino giza ehun begi duna:</p>
<p>Hunen bisita zuretzat guziz da lotsagarri,</p>
<p>Han arte, orkatz tristea, ez erran salbo naiz ni.</p>
<p>Hortan nausia badathor, ikhustera betbetan:</p>
<p>Hau zer da? dio koleran;</p>
<p>Arrastela, manyaterak</p>
<p>Zergatik daude erdi hutsak?</p>
<p>Azpi hauk egiñ beharrak?</p>
<p>Deithzen tu bere sehiak:</p>
<p>Hots! laster zuhaiñ tegira.</p>
<p>Behintzat hemendik hara,</p>
<p>Aditzen dut ene abreak</p>
<p>Daiten arthatuagoak.</p>
<p>Zergatik utz paretetan</p>
<p>Marbalo lan hauk dilindan?</p>
<p>Golde eta uztarri hauk ere</p>
<p>Bertzela arrima ez daitezke?</p>
<p>Begiak darabillzkala heia zoko orotarat,</p>
<p>Azkenean ikhusten du lehen etzen buru bat.</p>
<p>Orkatza da ezagutua,</p>
<p>Hilltzera kondenatua;</p>
<p>Orok zoiñ-gehiagoka,</p>
<p>Phazota lodi kolpeka,</p>
<p>Han berean dute ehotzen:</p>
<p>Deus ez zaizko baliatzen,</p>
<p>Ez, begitarte eztia,</p>
<p>Ez nigarrezko isuria;</p>
<p>Salba ez dezake bizia.</p>
<p>Andetan badaramate,</p>
<p>Zathitan gazitzen dute:</p>
<p>Eta hauzoak billdurik</p>
<p>Egiten dute ase-onik.</p>
<p>—Bego bethi, derra Esopol nausiaren begia,</p>
<p>Ikhusteko gauza nehor bertzek ez ikhusia:</p>
<p>Nik aldiz etsaiarena dadukat haiñ argia.</p>
        </body>
      </text>
      <text>
        <front>
          <head rend='Bold'><p>BURDIÑEZKO ELTZEA ETA LURREZKOA</p></head>
        </front>
        <body>
<p>Burdiñezko eltzeak lurrezko eltzeari,</p>
<p>Erran zion, goazen biak bidaiari:</p>
<p>Eskusatu zen hau: zerralarik ezen</p>
<p>Hobe zitzaiola hagitz iduritzen,</p>
<p>Sukhalde xokoa gaordatzea bethi:</p>
<p>Ezen lukenekotz ber tokia utzi,</p>
<p>Gauzarik mendrena lizatekela aski</p>
<p>Haren kolpatzeko,</p>
<p>Baita ehun zathitan bertan ezartzeko.</p>
<p>Aldiz zuk, diotzo, larrua ez baituzu</p>
<p>Hagitzez nere bezaiñ delikatu:</p>
<p>Beldurtzeko estuzu holako deus ere,</p>
<p>Eta nora nahi zu bazoazke aise.</p>
<p>Burdiñezko eltzeak ihardetsten dio,</p>
<p>Lauier gerizean zaitut idukiko.</p>
<p>Gogorxko zerbaitek yotzeko menean,</p>
<p>Zu kausi zaitezkenean:</p>
<p>Kolpea hartzetik zu begiratzeko,</p>
<p>Artetik naiz pasatuko.</p>
<p>Eskaiñtza eder horrek dio emaiten gogo;</p>
<p>Burdiñezko aizpa ere aldera dathorko:</p>
<p>Eta bi presunak hirurna zangotan,</p>
<p>Badoaz maiñguka daigiketen gisan.</p>
<p>Harrixkorik baldin topatzen badute,</p>
<p>Bata bertzeari yoka hari dire</p>
<p>Lurrezko eltzeak haiñ patitzen zuen,</p>
<p>Non hola ehun urhats egiñ baiño, lehen,</p>
<p>Konpaiak baitzuen puketan ezarri:</p>
<p>Baiñan ez zaiteken zorte hortaz pleiñi.</p>
<p>Alde-bat xuhur baduzu, zure herrunkan zaude</p>
<p>Handiago direnekin, ez zaitezela kide:</p>
<p>Non ez, lurrezko eltzearen, zortea daite zure.</p>
        </body>
      </text>
      <text>
        <front>
          <head rend='Bold'><p>DIRUKOIA ETA URREZKO ARRAULTZE EGILLE OILLOA</p></head>
        </front>
        <body>
<p>Zikoitzak guzia nahiz, guzia ohi du galtzen</p>
<p>Hala nola gaizo batek behiñ egiñ baitzuen;</p>
<p>Fable hunek dakarrena baldiñ egia bada,</p>
<p>Lafontenek edo Esopok gauza kondatua da.</p>
<p>Egun guziez zioen oillo batek leialki</p>
<p>Urrezko arroltze bat xuxen erroten yabeari</p>
<p>Hunek aldiz pentsaturik oillo harrek sabela,</p>
<p>Tresor oso batez betan bethea zadukala;</p>
<p>Hilltzen du eta idekitzen,</p>
<p>Eta harritua aurkitzen,</p>
<p>Difuntuak etzuela bere barnean deusik,</p>
<p>Deus ematen ez zioten oilloek ez zutenik.</p>
<p>Eta bere buruari ziola haiñ zoroki,</p>
<p>Eguneko errenta ona bethiko gal-arazi.</p>
<p>Zikoitzek nahi badute</p>
<p>Ezkola hor har bezate:</p>
<p>Zenbatek gure egunetan</p>
<p>Aberatstu nahiz betan,</p>
<p>Daukatena segurean</p>
<p>Duten ezartzen menturan!</p>
<p>Nahiz ukhan ez dutena,</p>
<p>Galtzen dute badutena:</p>
<p>Eta gaur bizitzekoa, ausarki bazutenak</p>
<p>Aurkitzen dire biharko, kolpez erromesenak.</p>
<p>LIBURU BIGARRENAREN AKABANTZA</p>
        </body>
      </text>
      <text>
        <front>
          <head rend='Bold'><p>LIBURU HIRURGARRENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>AXERIA, XIMINOA ETA ANIMALEAK</p></head>
        </front>
        <body>
<p>Lehoiñ bat luzaro oraiño bizi ustea hill zen,</p>
<p>Zoiña, bizia zueiño errege puxant baitzen.</p>
<p>Beraz hill zenean, haren peko ziren</p>
<p>Animalek orok billtzar egiñ zuten;</p>
<p>Behar zutela egiñ froga bakhunkoa;</p>
<p>Zoiñi zoakoken hark utzi khoroa;</p>
<p>Errege izaiteko haren pkazajia,</p>
<p>Atheratzen dute khoroa kaxatik</p>
<p>Zointan altxatua baitzagon bethitik.</p>
<p>Aldizka guziek entsaiatzen dute,</p>
<p>Baiñan izariko batek ere ez duke:</p>
<p>Batzuk ttikiegi baidute kaskoa,</p>
<p>Bertzen larriegi hunen tamaiñoa:</p>
<p>Hauk berriz adarrak kopetan goregi,</p>
<p>Beharria astoak guti bat luzegi:</p>
<p>Ximinoak ere hirriz dagoela</p>
<p>Froga bera egiten du bertzek bezala</p>
<p>Eta dostatzeko miratzen tyara.</p>
<p>Badabillzka inguru baillitz inustria,</p>
<p>Milla grimasa, eta ximinokeria:</p>
<p>Brinko zalhu batez khora barnetik,</p>
<p>Pasatzen da hala, nola uztai batetik:</p>
<p>Animalek hori haiñ dute ederretsi,</p>
<p>Non orok baitute printzetzat onetsi.</p>
<p>Bakotxak egiten dio bere agurra;</p>
<p>Orotarik xoilki axeri maltzurra,</p>
<p>Egiñ den hautuaz dago gaitzitua:</p>
<p>Baiña agertzen eztu batere kherua.</p>
<p>Konplimendutto bat hark ere egiñ eta,</p>
<p>Baderro erregeri: beraz yaun monarka,</p>
<p>Toki bat badkit bertzek ez yakiña</p>
<p>Tresor aberats bat gordea daukana.</p>
<p>Bada legea da, horrelako aurkiñtzak</p>
<p>Bere dituela zure maiestateak.</p>
<p>Nihoiz izan diren bertze erregen pare,</p>
<p>Errege berria baita tresor-zale:</p>
<p>Aiphatu lekhura bera da gan nahi,</p>
<p>Ez dadintzat arren trunpatua geldi.</p>
<p>Arte bat zagon han ongi harmatua,</p>
<p>Ximinoa hartan izan zen hartua.</p>
<p>Billtzarraren partez axeriak dio,</p>
<p>Eztutela egiñek deusere balio.</p>
<p>Heronek heure burua gobernatu ezin duk,</p>
<p>Eta hik gobernatu gu guziak nahi gaituk?</p>
<p>Kargu emana kuxian beraz khendu zioten:</p>
<p>Eta oro orduan klaro ikhusi zuten,</p>
<p>Errege izaitea dukenik merezi</p>
<p>Ezdaitekela aurki baizen hagitz guti.</p>
<p>Animaleek orduan zertan egiñ ez zuten,</p>
<p>Gizonek kasu berean ohi dutena egiten?</p>
<p>Khendurik azken monarka</p>
<p>Iphiñtzen errepublika?</p>
<p>Nik ez dakit zeren gatik:</p>
<p>Fableak ez dakhar deusik.</p>
<p>Aitzitik bertzek zergatik</p>
<p>Gauza hura ezartzen dute</p>
<p>Bada oraiño hemen ere,</p>
<p>Berdiñ diot: ez dakit nik.</p>
<p>Zoiñ den hoberena, gauza bietrik</p>
<p>Yuiatzeko dezagun utz, arbola fruitutarik.</p>
<p>Bethiko esperientziak, gauza da irakhatsia,</p>
<p>Bordaria ontzen eztela, mudatuz maiz nausia:</p>
<p>Ez aberatsten sehia, xanyatuz maiz tokia.</p>
<p>Yendeak ere diduri mudantza husutarik,</p>
<p>Nihoiz guti dakharrela, kargaren gutimenik:</p>
<p>Gutiago onant zaren nihoiz berratzapenik.</p>
        </body>
      </text>
      <text>
        <front>
          <head rend='Bold'><p>GATHU ZAHARRA ETA SAGU GAZTEA</p></head>
        </front>
        <body>
<p>Sagu gazteiño bat mundura berria,</p>
<p>Guti ikhusia eta haiñ guti ikasia:</p>
<p>Gathu zahar bati zagokon othoitzez,</p>
<p>Hura ematu nahiz bere arrazoiñ onez.</p>
<p>Bizitzerat utz nazazu</p>
<p>Naizen bezalako sagu</p>
<p>Ttiki-ttiki pasa-errexa,</p>
<p>Izan daitekeia karga</p>
<p>Etxearentzat batere?</p>
<p>Baliduritzaitzuke othe</p>
<p>Etxe huntan yaun andreak,</p>
<p>Eta daitezken bertzeak,</p>
<p>Hill detzakela goseak,</p>
<p>Nik yaten dudana-gatik?</p>
<p>Ogi bihi bat bakharrik</p>
<p>Aski da nere asetzeko;</p>
<p>Eltxaur bat ere segurik</p>
<p>Arras ni biribilltzeko</p>
<p>Mehe naiz oraiño: nazazu utz aphur bat;</p>
<p>Errepas hau bego zure ume yaunentzat.</p>
<p>Horla sagu gazte zori-gaitzekoa</p>
<p>Gathuari mintzo zitzaion laiñoa</p>
<p>Trunpatu haiz bada, bertzeak diotzo:</p>
<p>Horlako diskurtsak niri hedatzeko.</p>
<p>Gathu zahar batek nihoiz barkhatzea!</p>
<p>Bertzelakoa dun bethitik legea.</p>
<p>Lege horren arabera,</p>
<p>Hill-hadi, ta berehala</p>
<p>Hail toki goibeletara</p>
<p>Hire arengak egitera</p>
<p>Ene haurrek aski bertze</p>
<p>Errepas ukhanen diñe.</p>
<p>Ez zuen faltatu errana egitea.</p>
<p>Huna fable hunen morala sinplea.</p>
<p>Gazteak bere baithan, fidantzia asko du,</p>
<p>Errexki guzietan, du uste azertatu:</p>
<p>Aitzitik zaharra, gogorra da erraiez,</p>
<p>Ez bera, ez unki hau, ez daiteke deusez:</p>
<p>Bi defaut hautarik, zoin da gaitztoena?</p>
<p>Ene oldez segurik, da zaharrarena:</p>
<p>Ezen gazteenak, erresurtsa badu,</p>
<p>Esperientziak, korreyitzen baitu:</p>
<p>Aldiz zaharrena, da erresurtsa gabe</p>
<p>Esperientziaz, muda ez baidaiteke.</p>
        </body>
      </text>
      <text>
        <front>
          <head rend='Bold'><p>ORKHATZ ERIA</p></head>
        </front>
        <body>
<p>Orkatzen herrian behin orkatz bat eritu zen;</p>
<p>Haren etzantzara laster haiñitz kide yiñ ziren:</p>
<p>Ikhustera, laguntzera,</p>
<p>Bedere kontsolatzera.</p>
<p>Bethi zaioke eriari</p>
<p>Oste hori khexagarri.</p>
<p>Ah! yaunak, utz nazazue, trankill, othoi, hilltzera;</p>
<p>Eta herioa bertzek bezala segitzera:Ez daritela negarrek!</p>
<p>Baiñan ez: kontsolariek</p>
<p>Egiñbide triste hori</p>
<p>Bethi nahi dute osoki.</p>
<p>Goan ziren baa azkenean,</p>
<p>Yainkoak nahi ephean:</p>
<p>Ez hargatik edan gabe,</p>
<p>Erran nahi da; egin gabe</p>
<p>Alha-aldi bat bedere.</p>
<p>Haritztegi hauzokotan denak barraiaturik</p>
<p>Alhapideak oro utzi zituzten larruturik.</p>
<p>Errekeitua eriari zitzaion hagitz motztu,</p>
<p>Plat onik ya ez zuen zeren ukhaitea pentsatu:</p>
<p>Gaitz batetik erori zen areago batera,</p>
<p>Eta azkenean ethorri osoki barurtzera</p>
<p>Eta goseak hilltzera.</p>
<p>Eriak ezditu xoilki kontuan hartzekoak,</p>
<p>Mediku, sendagaillutan egiñ diren gastoak:</p>
<p>Ahal bezaiñ laster diru, onez pagatzekoak.</p>
<p>Bisitari, kontseillari, eta gua-beillaritan,</p>
<p>Arno fiñ, likur, xokolot, eta mazapanetan,</p>
<p>Hanbat aise badoako, nola purga, aiutetan.</p>
<p>Urus, diotzatenean, erresurtsak gutitzen,</p>
<p>Hitzketez ez badiote, bere gitza berretzen.</p>
        </body>
      </text>
      <text>
        <front>
          <head rend='Bold'><p>LEHOIÑA ZAHARTUA</p></head>
        </front>
        <body>
<p>Urthez eziñdua zagoen lehoiña</p>
<p>Oyhanak aspaldi ikharan zauzkana:</p>
<p>Eta orai galdua balore iragana.</p>
<p>Azpikoek beraz atakatu zuten,</p>
<p>Hura ezintzean hek hazkartu baitziren.</p>
<p>Ostiko batez du yotzen zamariak,</p>
<p>Adar-ukhaldika sistatzen idiak,</p>
<p>Otsoak ez daizka guphide ausikiak.</p>
<p>Lehoiñ malurusak, ezindua, triste,</p>
<p>Orho illhun bat egiñ apenaz dezake:</p>
<p>Bere zorteari sumetitzen zaio;</p>
<p>Pleiñta alferrik ere batere ez dario.</p>
<p>Baiña ikhsuten du bai dagoen lekhura,</p>
<p>Badathorkiola are astoa bera:</p>
<p>Ay! ay! hau diotzo, zaitak soberaxe:</p>
<p>Prest nindagoken bai hilltzera hementxe:</p>
<p>Baiña hire-ganik laido nik hartzea,</p>
<p>Bietan zaitak hilltzea.</p>
<p>Gazte, sendo, handi denak herbal eta ttipia,</p>
<p>Munduan ohi dauka deus, gutitzat idukia:</p>
<p>Tontokeria handia!</p>
<p>Ezen ardura ikhusten da, puxantena bebetan,</p>
<p>Guzien meneko egiña plaiñu eta auhenetan:</p>
<p>Eta asto sendoak duke, balio gehiago</p>
<p>Lehoiñ eri denak baiño.</p>
        </body>
      </text>
      <text>
        <front>
          <head rend='Bold'><p>EDAILLEA ETA BERE EMAZTEA</p></head>
        </front>
        <body>
<p>Badu nork bere defauta</p>
<p>Zoinetara bihurtzen hura bethi baita:</p>
<p>Ahalkeak ez lotsak ez dezake aparta.</p>
<p>Hunen gainean dathorkit kondaira bat gogora,</p>
<p>Zoiña etsenplu batez orai bainoa finkatzera.</p>
<p>Bakhusen debot on batek zaramatzan galtzera</p>
<p>Bere osasuna, zentzua, baita are boltsa bera.</p>
<p>Ezen holakoak nekhez dire bidez erditan,</p>
<p>Non ya kausitzen baitire bere sos ondarretan.</p>
<p>Hunek guziz emaztea zaokan gaitzitua,</p>
<p>Ahotik baitzaramakon menaiuko dirua.</p>
<p>Giza korreyitu nahiz asmu hau egiñ zuen;</p>
<p>Behar bada ema ezkonduek oraindik ez zakiten:</p>
<p>Ez derrotet nik hargatik hek pratika dezaten.</p>
<p>Arrats batez bvereziki</p>
<p>Zitzaionean ethorri,</p>
<p>Hark nola baitzuen ohi:</p>
<p>Ezin egongisa xutik,</p>
<p>Aihen-ysak hartarik,</p>
<p>Boteillan zentzua utzirik</p>
<p>Ezartzen du damak tonba orde batean,</p>
<p>Arno berriaren laiñazek koiñetan</p>
<p>Astiro iraki baitziozaketen.</p>
<p>Atzartzean kolpez hor da giza ohartzen,</p>
<p>Hilltzerako tresnez dela inguratua:</p>
<p>Xirio luze bat aldan phitztua,</p>
<p>Hill-mihisea ere gaiñetik hartua,</p>
<p>Eta harako-han ur bendikatua.</p>
<p>Ay! ay! diotza, hau zer da? alhargun duta andrea?</p>
<p>Ordu berean da agertzen haren sahets tendrea,</p>
<p>Estalki luze batean gorphutza trozatua,</p>
<p>Maska bat bisaian eta mintzoa mudatua:</p>
<p>Alde guziez arima herratu bat iduri,</p>
<p>Badoako emeki-emeki hurbill hill-ordeari.</p>
<p>Eskaiñtzen dio saltsa bat satanentzat egiña,</p>
<p>Ordutik senharrak eztu dudarik xumeena,</p>
<p>Egoitzatzat eztuela ifernuko barrena.</p>
<p>Nor haizen erradak, dero fantasmari:</p>
<p>Erresuma goibeleko despentsaria nauk ni;</p>
<p>Huna dathorzen orori nik zemotet yatera:</p>
<p>Gizak kuxian baderra:</p>
<p>Ez demoten edatera?</p>
<p>Fabletto huni nere ustez, bi gauza badarraizko.</p>
<p>Bata, edateko ohitzari, darraiona luzesko.</p>
<p>Haren esklabo dagola, hilltzeko orduraino</p>
<p>Baita kasik haratago,</p>
<p>Fableko giza lekhuko.</p>
<p>Bigarrena, ema ezkonduak, ez dukeiala ondotik</p>
<p>Moienik, korreyitzeko, senharra biziotik.</p>
<p>Aitziñetik behar dela, sahets ona hautatu,</p>
<p>Utzirik gazte deboxa, gazte prestua hartu:</p>
<p>Eta tristeak hautuan, trunpatu direnean,</p>
<p>Gozorik ez duketela, baizikan othoitzean,</p>
<p>Gurutzearen aldean.</p>
<p>Non ez duten nahiago, senharrekin trinkatu,</p>
<p>Bi burutan etxeari, biek betan eman su:</p>
<p>Nola gure tokietan, maiz ikhusten baitugu.</p>
        </body>
      </text>
      <text>
        <front>
          <head rend='Bold'><p>ZUHUR BATEN ERRANA</p></head>
        </front>
        <body>
<p>Gizon bat hari zen</p>
<p>Behiñ etxe egiten</p>
<p>Baiña gizon handi bat zen</p>
<p>Izen Socrate zuen.</p>
<p>Orok kritikatzen zuten haren lana.</p>
<p>Batek zerran, egiazki etxearen barrena,</p>
<p>Holako yaun bati segur ezta doakokena;</p>
<p>Bertze batek aldiz zion: etxe aitzindegi hori,</p>
<p>Ez zait iduritzen ongi ni naizen sinpleari.</p>
<p>Guziek zioten apartimenduak</p>
<p>Hertsi zirela eta hagitzez eskasak.</p>
<p>Zer egon-tokia horlako batentzat!</p>
<p>Bira ere ezin kasik hart eta hunat!</p>
<p>Yaunak, oxala, diotza,</p>
<p>Dena bethe ahal baneza</p>
<p>Adiskide egiazkoez,</p>
<p>Prestu, fiñ eta iraunkorrez!</p>
<p>Zuhurrak arrazoin zuen,</p>
<p>Zenbait froga egiñ zukeien:</p>
<p>Halakoentzat etxea</p>
<p>Handiegia aurkitzea.</p>
<p>Bethi da bere mihian adiskide nor nahi;</p>
<p>Baiña erhoa da fidatzen, zaioena hitzari.</p>
<p>Izena da komunena,</p>
<p>Iana aldiz bakhanena.</p>
        </body>
      </text>
      <text>
        <front>
          <head rend='Bold'><p>ASTOA ERLEKIEKIN</p></head>
        </front>
        <body>
<p>Asto-bat zioalarik</p>
<p>Erlekiez kargaturik,</p>
<p>Buruan ezarri zuen</p>
<p>Hura zutela adoratzen.</p>
<p>Hartua hortaz burua</p>
<p>Bazoan fanfarrundua;</p>
<p>Intsentsua eta kantikak</p>
<p>Zaduzkalarik guziak</p>
<p>Ziñez beretzatekoak.</p>
<p>Norbait hortaz oharturik</p>
<p>Khentzeko haren kaskotik,</p>
<p>Pentsamendu supher hori;</p>
<p>Baderro abre gaizoari:</p>
<p>Enganatzen zare, beharri-luzea!</p>
<p>Zure idukitzean oraiko ohorea:</p>
<p>Gloria hau oro ez doatzu zuri,</p>
<p>Baiña darama zunari.</p>
<p>Gauza bat da hagitz, maiz ikhustekoa,</p>
<p>Doktor baten balioa,</p>
<p>Dela haren soiñekoa:</p>
<p>Hark duen arropa ez balu,</p>
<p>Nork luke ezen hartaz kontu?</p>
        </body>
      </text>
      <text>
        <front>
          <head rend='Bold'><p>ORKATZA ETA MAHATSTEIA</p></head>
        </front>
        <body>
<p>Ora eta ihiztariz behiñ orkatz bat bortxatua,</p>
<p>Mahatsti hautiñ batean sarthu zen etsitua:</p>
<p>Eta hartan edirenik gordetzeko tokia.</p>
<p>Salbatu zuen bizia.</p>
<p>Ihiztariek ordutik dute pentsamendua</p>
<p>Orkatzaren arratoa dutela orek galdua.</p>
<p>Deitzen dituzte oinetara</p>
<p>Aphur bat deskantsatzera.</p>
<p>Eta orkatza lanyeretik itzuria doiean,</p>
<p>Ongigilleari hortzez lotzen zaio gosean.</p>
<p>Badaitekeia esker eskas beltzagorik lurrean?</p>
<p>Baiña orek aditu dute,</p>
<p>Berriz hara billtzen dire:</p>
<p>Handik dute yauz-arazten,</p>
<p>Alde orotarik herstutzen.</p>
<p>Azkenean han berera,</p>
<p>Tristea dathor hilltzera.</p>
<p>Gaztigu hau, dio, legez dut merezi:</p>
<p>Ingrata, zu huntaz balia zaitezi.</p>
<p>Erortzen a bertan. Eta orak billdurik</p>
<p>Asetzen dire hartarik.</p>
<p>Alfertu ihiztarier erakutsi negarrak,</p>
<p>Haukien erraiak daude ohi bezaiñ gogorrak.</p>
<p>Munduan esker eskasa, da gauza itsusiena,</p>
<p>Gezur eta ohoiñtzarekiñ, berdiñ ezartzen dena:</p>
<p>Aldiz fedearen bistan, hagitz areago da,</p>
<p>Khristau baten obenetan, handiena hau baita.</p>
<p>Gaitzki egilleari on-egin behar badio,</p>
<p>Onegilleari hark zor, horlatan zer eztio?</p>
<p>Esker itzultzeko plazan, laido badu egiten,</p>
<p>Izen gabeko mustro bat, baizen ezta gelditzen.</p>
        </body>
      </text>
      <text>
        <front>
          <head rend='Bold'><p>LEHOINA ETA ASTOA IHIZIAN</p></head>
        </front>
        <body>
<p>Animalen erregeak behiñ xede egiñ zuen,</p>
<p>Egiten ihizta aldi bat, bere besta baitzuen.</p>
<p>Lehoiñaren ihizia</p>
<p>Ezta ez hegastin ttikia;</p>
<p>Baiñan edo basurdea</p>
<p>Edo orkatz har edo emea.</p>
<p>Bada egitekoa zoakontzat ongi</p>
<p>Astoa zuen hark hartu zerbitzari.</p>
<p>Sortzeak emanik hunek nola baitu</p>
<p>Boz hazkar bat zoiñak parerik ezbaitu:</p>
<p>Beharri-luz beraz kordexazalari</p>
<p>Zitzaion izatu musde lehoiñari.</p>
<p>Hunek eman zuen panttupa batean,</p>
<p>Abar heze meta handi baten pean.</p>
<p>Erran zion handik orho egiñ zezala,</p>
<p>Bulharrek eman ahala.</p>
<p>Hunen arramantzak pentsatzen baitzuen</p>
<p>Beren etxetarik kolpez eraikiren,</p>
<p>Zituela trantzituak</p>
<p>Laur atzetako guziak,</p>
<p>Gutien iziak berak.</p>
<p>Oste hau oraino etzen ohitua</p>
<p>Entzutn haren boz espantagaillua;</p>
<p>Airetan zebillan trunboiaren pare:</p>
<p>Oyhantarrak oro lotsa eta herabe,</p>
<p>Zoazela ihesi, denak bazathorzen</p>
<p>Toki zorizkora, zointan baitzaogoen</p>
<p>Ethortzekoaz yakiña</p>
<p>Ephaitzan gure lehoiña.</p>
<p>Ez duta egun ederki nik irabazi yornala?</p>
<p>Dio astoak, gloria oro bere hartzen duela?</p>
<p>Bai, bai, diotzo lehoiñak, orho egiñ duk gothorki</p>
<p>Hire eta hire arrazaren ez banakik nik berri</p>
<p>Lotsa ninteken nerorri.</p>
<p>Balitz astoa atrebitu,</p>
<p>Koleran zaiteken sarthu:</p>
<p>Nahiz bada burla hori</p>
<p>Legez zoakoken hari</p>
<p>Ezen nork dezake yasan fanfarrandua astoa?</p>
<p>Segur karatera haiek eztute hortakoa.</p>
<p>Handiek duteiño, ttipien beharra,</p>
<p>Ezdute guphide, lausengu maltzurra:</p>
<p>Baiña egiñ dute bai, hek bere yokoa,</p>
<p>Aise dute ahantzten, zor duten pagoa.</p>
<p>Lanaren saria, zaie bai eskatzen,</p>
<p>Urus afruntutzat, ez badute hartzen;</p>
<p>Eta laidorekin, gibelat egortzen.</p>
        </body>
      </text>
      <text>
        <front>
          <head rend='Bold'><p>IGELAK ERREGE-GALDEZ</p></head>
        </front>
        <body>
<p>Igelak errepublikaz lehenago unhatuak,</p>
<p>Eta errege batez nahiz izan gobernatuak:</p>
<p>Eman ziren Yupiterri oro betan oyhuka,</p>
<p>Eman zezakoten arren desiratu monarka.</p>
<p>Erori zitzaien lagoa gaiñerat</p>
<p>Zerutik berbetan printze bakhezko bat.</p>
<p>Baiña hanbat hunek erortzearekin,</p>
<p>Intzura guzian zuen azantza egiñ</p>
<p>Non, yende igerikaria,</p>
<p>Arraza ergel eta izia,</p>
<p>Ikharatua guzia;</p>
<p>Suntsitu baitzen iheska;</p>
<p>Edo urpera pulunpaka,</p>
<p>Edo seska eta ihipera</p>
<p>Intzurak zituen zilhoska orotara;</p>
<p>Luzaro ez zirela lotsaz atrebitzen</p>
<p>Printzea ikhustera nolakoa othe zen:</p>
<p>Bonaparte bat zeukaten,</p>
<p>Eta hura laza bat zen,</p>
<p>Zoiñaren bultuak baitzuen harritu</p>
<p>Ikhusi behar zuela,</p>
<p>Xilotik atheratzera</p>
<p>Lehen zena benturatu</p>
<p>Hurbilltzen da, baina ikharan dagola;</p>
<p>Egiten du bertze batek hark bezala:</p>
<p>Ondoan badathorz xinaurrien pare,</p>
<p>Oste ergela gero haiñ da egiten trebe,</p>
<p>Non baidiote erregeri</p>
<p>Gaiñerat egiten yauzi.</p>
<p>Monarka gaizoak oro yasaiten tu;</p>
<p>Sosegutik deusek ez duke mugitu:</p>
<p>Yupiñek laster du burua arraildua.</p>
<p>Oyhuz dagokio berriz populua,</p>
<p>Emaguzu, dio, printze dabillken bat:</p>
<p>Lertsun bat egortzen daie monarkatzat.</p>
<p>Hunek, hill eta banazka,</p>
<p>Iretsiz badaramatza.</p>
<p>Igeler hura ere pleiñtak darizkote:</p>
<p>Yupiñek orduan legez baderroie:</p>
<p>Zer bada zuen nahien</p>
<p>Gathibo garela izanen,</p>
<p>Pentsatu ahal duzue?</p>
<p>Behar ziñduten atxiki gobernu hastekoa:</p>
<p>Baiña zindutenaz gero bertzelako gogoa,</p>
<p>Aski behar zitzaizuen printze hastapenkoa</p>
<p>Zen bezala zediñ izan eztia eta maltsoa.</p>
<p>Bada duzuen hau, onhets ezazue</p>
<p>Non ez, txarrago bat, emanen zaitzue.</p>
        </body>
      </text>
      <text>
        <front>
          <head rend='Bold'><p>OTSOA, AHUNTZA ETA PITTIKA</p></head>
        </front>
        <body>
<p>Ahuntzak, behiñ zoala</p>
<p>Hauzoko belhar berrira,</p>
<p>Errapea bethetzea;</p>
<p>Maatillaz bere bortha</p>
<p>Hetsi zuen: erran eta</p>
<p>Pittika bere umeari:</p>
<p>Behautzu idek nihori!</p>
<p>Haurra, biziaren penan;</p>
<p>Non ez dautzuketen erran;</p>
<p>Adiskide seinaletzat:</p>
<p>Gaitza dela otsoarentzat,</p>
<p>Eta haren kastarentzat.</p>
<p>Hark hiltz hoiek erratean</p>
<p>Otsoa pasatu zen han;</p>
<p>Hunek, kontuz billdu eta,</p>
<p>Gogoan tiñki badauzka.</p>
<p>Gormanta orduan segurki</p>
<p>Amak ez zuen ikhusi.</p>
<p>Hau gantxe deneko handik,</p>
<p>Hunen mintzoa harturik</p>
<p>Eta boza meheturik</p>
<p>Badoako pittikari</p>
<p>Nahi dion ez ideki;</p>
<p>Drrolarik seiñaletzat.</p>
<p>Gaitza del otsoarentzat.</p>
<p>Eta uste zuen zuxean</p>
<p>Sarthu behar zea etxean.</p>
<p>Pittikak, beldurti bethi, ttarttetik du behatzen:</p>
<p>Patta xuria ikhus? non-ez, nik eztut idekitzen;</p>
<p>Da haren lehen mintzoa.</p>
<p>Baiña pata horlakoa</p>
<p>Otsoen artean guti da usatua</p>
<p>Gauza den bezala oroz yakiñdua.</p>
<p>Mintzo hori aditzeaz estonitua osoki,</p>
<p>Otsoa yiñ zen bezala handik goan zen prudenki</p>
<p>Pittika, non izanen zen</p>
<p>Sinhetsi izan bazuen</p>
<p>Hitz seiñaletzat emana,</p>
<p>Lehenago otsoak gerthuz atzemana?</p>
<p>Munduko egitekotan, kalte eztela diduri,</p>
<p>Segurantzaz ukhaitea, baten plazan bahi bi:</p>
<p>Egundaiño nihork eztu, sobraz gibelat utzi.</p>
        </body>
      </text>
      <text>
        <front>
          <head rend='Bold'><p>OTSOA ARTZAIN BILLHAKATUA</p></head>
        </front>
        <body>
<p>Otso batek ikhusirik gutituaz zoala,</p>
<p>Inguruko ardietarik billtzen zuen grabela:</p>
<p>Gogoratu zuen zela harentzat hoberena</p>
<p>Egitea kasu hartan hark axeriarena.</p>
<p>Artzaiñ gisa da beztitzen,</p>
<p>Kapusaill bate estaltzen:</p>
<p>Bastoi bat ere egiten du</p>
<p>Xirola ere ahantzten eztu.</p>
<p>Yokoa zediñ konplia,</p>
<p>Hark eskribuz ezarria,</p>
<p>Eman zukien gogotik</p>
<p>Zariola kapelutik:</p>
<p>«Ni naiz Manoel artzaiña</p>
<p>Arthalde handi hunena».</p>
<p>Bere presuna horrela duenean konpondu,</p>
<p>Eta bastoaren puntan bi patak arrimatu:</p>
<p>Alegiazko Manoel hurbilltzen da oiñ bat oiñ bi</p>
<p>Orduan lo zagon tinki</p>
<p>Manoel egiazkoa</p>
<p>Sorhopilean gaizoa</p>
<p>Lo zagon ere zakurra</p>
<p>Baita xirola meharra:</p>
<p>Lo zauden ardiak ere</p>
<p>Gehientsuak bedere.</p>
<p>Madreak utzten dauzkitzu oro diren bezala:</p>
<p>Baiña ardiak billdu nahiz hark bere korralera,</p>
<p>Bertze artzaiñak bezala oyhu egiñ nahi izan zuen,</p>
<p>Komeni hala iduritzen zela baitzitzaioen.</p>
<p>Hementxe ekibokatu zen,</p>
<p>Yokoa ere agertu zuen:</p>
<p>Artzaiñak bezala oyhua eziñ egiñ baitzuen.</p>
<p>Baiña egiñ zuen orhoa</p>
<p>Oyhana iharrostekoa.</p>
<p>Hunen hotsera guziak</p>
<p>Mutill, zakur eta ardiak</p>
<p>Betan iratzarri ziren.</p>
<p>Otsoak ordutik zer egin bazuen.</p>
<p>Eziñ itzur, ez defenda,</p>
<p>Kapotea baitzen traba;</p>
<p>Bere kontua ukhan zuen,</p>
<p>Nola merezi baitzuen.</p>
<p>Bere yokoa ez darama hipokritak luzaro,</p>
<p>Ustekabez prestamuzko maska erortzen baitzaio:</p>
<p>Eta orduan guziez da, legez arbuiatua,</p>
<p>Nola baita izaiten bethi, gezurti frogauta.</p>
<p>Bakotxa ager bedi beraz, bethi den bezalako.</p>
<p>Bertze edozeiñ defaut barkha, dakioke aiseago,</p>
<p>Trunpatu nahia baiño.</p>
        </body>
      </text>
      <text>
        <front>
          <head rend='Bold'><p>HERBIA ETA IGELAK</p></head>
        </front>
        <body>
<p>Herbi bat bere xiloan</p>
<p>Zagon behi pentsaketan:</p>
<p>(Ezen zer egiñ zeldetan</p>
<p>Ezpadago gogoetan!)</p>
<p>Gaixoa bazagon beraz</p>
<p>Hartua melankoliaz.</p>
<p>Animal hau triste da,</p>
<p>Eta lotsak hiran dauka:</p>
<p>Yende iziperak hark dio,</p>
<p>Zoiñ diren urrikaltzeko!</p>
<p>Yaten dutenek ere onik egiñ ez dezokete</p>
<p>Plazer garbi bat nihoiz ez: bethi trantzean daude.</p>
<p>Horra nola naizen bizi</p>
<p>Lotsa ondikozkoak niri</p>
<p>Loa ere daut ebakitzen:</p>
<p>Niholere nihoiz ezen</p>
<p>Har ez dezaket pausurik</p>
<p>Begiak zabalik baizik.</p>
<p>Korreyi zaite derrake kasko zenbait zuhurrek:</p>
<p>Helas! izipertasuna khen dezakeia deusek?</p>
<p>Are, lainoki derradan, sinhetsia daukat nik,</p>
<p>Gizek ere badutela nik dudan gaitz huntarik.</p>
<p>Horla zerasala herbi beldurtiak,</p>
<p>Erne alde orotara zauzkan beharriak.</p>
<p>Osto bat, haize bat, ez deus, itzal sinplea bera,</p>
<p>Aski zen hari betbetan emaiteko sukarra.</p>
<p>Amets horietan zagola sarthua,</p>
<p>Gure azinda triste, melankoliatua;</p>
<p>Hots ariñ bat zaio beharritaratzen,</p>
<p>Eta fite zaio ihesari lotzen</p>
<p>Intzura baten hegitik zoalarik laurenka,</p>
<p>Igelak ikhusten ditu yauzten urera osteka:</p>
<p>Ah! dio nere beldurra bada norbait duenik,</p>
<p>Bertzek nola niri, bertzer hala egiten daiet nik.</p>
<p>Naizeneko agertu oro lotsa dire,</p>
<p>Kanpak ere ikharan daude.</p>
<p>Zer! animaleka detzadan nik izi</p>
<p>Gerlako ozpiña bat izango naiz naski?</p>
<p>Alabaiña segur ezta nehor haiñ pultrun denik;</p>
<p>Kausi ez dukenik bera baiño pultrunagorik:</p>
<p>Yaunari esker munduan, bada guzietarik;</p>
<p>Hautarik ez gutienik.</p>
        </body>
      </text>
      <text>
        <front>
          <head rend='Bold'><p>TRESORA ETA BI GIZONAK</p></head>
        </front>
        <body>
<p>Gizon bat zituen oroz gabetua,</p>
<p>Kreditik gabe eta sakelan diabrua;</p>
<p>Erran nahi da deusik ez:</p>
<p>Asmu egiñ zuen ziñez,</p>
<p>Haren hoberena zela,</p>
<p>Bertze askok ohi bezala,</p>
<p>Fiñatzeko atsekabea</p>
<p>Bere burua ukhatzea:</p>
<p>Berdiñ hark ez bazen, goseak hau bera</p>
<p>Laster egiñen zuela:</p>
<p>Zoiña baita segur heriotze gisa,</p>
<p>Bizi-gura direnentzat hagitz guti gustosa:</p>
<p>Badio ordu beretik etxe tzar batetarat</p>
<p>Bere xede ondikozkoa pratikan emaiterat,</p>
<p>Daramalarik soka bat.</p>
<p>Hau nahi du itze batez seguratu paretan,</p>
<p>Baiña murru zahartua lehen maillu kolpean</p>
<p>Erortzen da, eta tresor bat dathor harekin betan.</p>
<p>Billtzen du gure etsituak, badarama boztua;</p>
<p>Badioa urreaekiñ, utzirik kaprestua.</p>
<p>Kondatu gabe ere, suma itsura da hartua.</p>
<p>Galaia doala handik istapeka,</p>
<p>Yabea badathor tresoraren xerka:</p>
<p>Dirua aurkitzen du bertzetara goana.</p>
<p>Zorigaitz hori zen hark ezin yasana.</p>
<p>Zer! diotza, suma hau ni galdurik nadiñ bizi!</p>
<p>Eta ez naiz ordu berean urkhatuko nerorri?</p>
<p>Bai eta hala eginen dut,</p>
<p>Non ez, soka ukhanen eztut</p>
<p>Kaprestua han zagoen;</p>
<p>Xoilki gizona falta zen.</p>
<p>Hartzen du hau eskutara;</p>
<p>Egiñik urkha-billurra,</p>
<p>Tinkatuz hartan zintzurra,</p>
<p>Badoa bertze mundura.</p>
<p>Eta hunek zeukan naski hura konsolatua,</p>
<p>Bertze batek zuela egiñ, lazearen gastua:</p>
<p>Eta horrela ukhan zuen, gerthuaren drolea!</p>
<p>Diruak bera nola, sokak bere yabea.</p>
<p>Dirukoi giza hilltzean, ez daite negar gabe,</p>
<p>Bere tresora berekiñ, hark ez baidaramake.</p>
<p>Nekhez billdu zituenak, utzten ditu bertzentzat,</p>
<p>Ahaiden, ohoiñen edo bedere lurrarentzat:</p>
<p>Billduez gozatu gabe, den gaizoa miñekiñ,</p>
<p>Bertze aldean agertzen da begi larrituekin</p>
<p>Hemengoa baitu; bethikotzat galdu,</p>
<p>Hango bethikoa, ez aldiz beretu.</p>
        </body>
      </text>
      <text>
        <front>
          <head rend='Bold'><p>XIMINOA ETA GATHUA</p></head>
        </front>
        <body>
<p>Yakot ximinoak eta Mim gathuak lehen,</p>
<p>Etxe bera, mahaiñ bera eta nausi bera zuten.</p>
<p>Aziñda gaitztagiñezko horra ene ustez pare on bat:</p>
<p>Ausart eta maltzur ziren bat bertzea bezanbat:</p>
<p>Nihoren beldur etziren,</p>
<p>Edozeiñ izan zaiteken.</p>
<p>Etxean bazen deus nihoiz eskas edo hasirik,</p>
<p>Akusatzen etzen nihor hauzoko yendetarik:</p>
<p>Yakot zen ohoiña bethi;</p>
<p>Eta bere aldetik Mimi,</p>
<p>Saguer baiño erneago zagokion gasnari.</p>
<p>Gure bi frikun maistroak egun batez zaudela,</p>
<p>Erretzen hautspean zauden gaztaiñ batzuer beira:</p>
<p>Hauien eskamotatzea,</p>
<p>Hek zioten: zer kolpea!</p>
<p>Madreek ikhusten zuten hor abantaill doblea,</p>
<p>Bere ona lehenik, ea gero bertzen kaltea:</p>
<p>Yakotet derro Mimirri,</p>
<p>Bada egun doakik hiri</p>
<p>Kolpe on baten egitea;</p>
<p>Hauts-petik atheratzea,</p>
<p>Bokado gozo horiek:</p>
<p>Ya ezen dantzatu lituzkek,</p>
<p>Yaio izan baninduk ni</p>
<p>Gaztai erreak hautsetik atheratzeko egoki.</p>
<p>Egidak atsegiñ hori?</p>
<p>Lotzeko ez zuken Mimik</p>
<p>Othoitzen luze beharrik.</p>
<p>Erran bezaiñ laster egiñ</p>
<p>Mimik modu haiñitzekiñ,</p>
<p>Hdaturik patta surat,</p>
<p>Baztertzen du hautsa aphur bat:</p>
<p>Eta gibelat erhiak</p>
<p>Badakhartz beroegiak:</p>
<p>Gero berriz luzaturik,</p>
<p>Badakhar gaztaiñ bat sutik;</p>
<p>Bertze bat hunen ondotik:</p>
<p>Hirurgarren bat oraiñdik:</p>
<p>Yakotek ethor ahal</p>
<p>Badaramatza tripara.</p>
<p>Baiña neskatxa hor dathor: adio nere galaiak,</p>
<p>Penaz utzirik gaztaiak:</p>
<p>Handik itzuri gan ziren</p>
<p>Mimi kontent ez omen zen.</p>
<p>Erreboluzionetan horla dire gelditzen,</p>
<p>Fanfarrun barrikadetan, direnak gudukatzen:</p>
<p>Gaizoek egiñ tortilla, baitute abillek yaten.</p>
<p>Populu soberanoa, den ondoan nekhatu,</p>
<p>Menbroez, edo biziaz, denean han puntxatu,</p>
<p>Xarlatanek dutenean, yokoa seguratu;</p>
<p>Oyhuz diotela: biba nazione handia!</p>
<p>Elhe ederrez daienean, eman ferekaldia:</p>
<p>Doble karga bademote, laster abereari,</p>
<p>Eta baldiñ eziñdua, badago hura nagi,</p>
<p>Merke bastoi ukhaldia:</p>
<p>Biba populu handia!</p>
        </body>
      </text>
      <text>
        <front>
          <head rend='Bold'><p>LEHOIÑ ERIA ETA AXERIA</p></head>
        </front>
        <body>
<p>Animalen erregeak</p>
<p>Zilhoan eri zauntzanak</p>
<p>Bere azpiko guzieri</p>
<p>Ordena zaien egorri:</p>
<p>Arraza ziren guziek,</p>
<p>Adardun, adargabeek,</p>
<p>Bidal zetzaten gorthera</p>
<p>Monarka bisitatzera,</p>
<p>Deputatu hautatuak;</p>
<p>Zauzkala segurthatuak</p>
<p>Berak, baita are segidak,</p>
<p>Lehoiñ hitzaren azpian;</p>
<p>Aurkituren zutela han</p>
<p>Kariño eta begitarte:</p>
<p>Segurantza ere bertzalde</p>
<p>Hortz eta atzaparren kontra:</p>
<p>Ez baitzen hau gauza alferra.</p>
<p>Pasaporte on bat oraiño</p>
<p>Trankill bidea egiteko.</p>
<p>Printzearen dekretua</p>
<p>Izatu zen konplitua:</p>
<p>Alde orotarik gan ziren</p>
<p>Haiñitz yende, zoinak lehen.</p>
<p>Axeriak ziren xoilki</p>
<p>Etxe alde egotu prudenki:</p>
<p>Batek egitate horren</p>
<p>Arrazoin hau eman zuen:</p>
<p>Zilhora gan yenden oiñen bideko arrastoak,</p>
<p>Dire oro haratekoak.</p>
<p>Aldiz bisitatik nihor gibelat yin othe den,</p>
<p>Batek ere eztu markatzen.</p>
<p>Horrek gaduzka beldurti:</p>
<p>Haren maiestateak guri</p>
<p>Digula beraz dispentsa:</p>
<p>Pasaporta goarda beza.</p>
<p>Yauna use dut ona dela:</p>
<p>Baiña haren gaztelura,</p>
<p>Ikhusten dut asko sartzen,</p>
<p>Eta bat ere ez illkitzen.</p>
<p>Behiñere ez balu egiñ, axeriak treturik</p>
<p>Fable hunek dakharrena, baiño gaitztoagorik:</p>
<p>Duen fama tzarra segur, ez zuken garraiatu</p>
<p>Ezen zuhurtzia bera denak erraiten dauku:</p>
<p>Usoaren pare, izan zaite laiño,</p>
<p>Zuk nihor ez trunpatzeko:</p>
<p>Sugearen pare, erne bethi zaren,</p>
<p>Bertzek engana ez zaitzaten.</p>
        </body>
      </text>
      <text>
        <front>
          <head rend='Bold'><p>ARRATOIÑA ETA ELEFANTA</p></head>
        </front>
        <body>
<p>Frantsesek geure buruak daduzkagu net handi,</p>
<p>Egun guziek ikhusten den gauza bat da hori:</p>
<p>Aire inportant bat da hartzen,</p>
<p>Eta ezta gaizo bat baizen.</p>
<p>Hau da bereziki Frantziako gaitza:</p>
<p>Banitate ergela da gure primeza,</p>
<p>Espaiñolak haidor dire duda gabe;</p>
<p>Baiña bertzela bedere.</p>
<p>Heien urguillua niri diduritzait, hitz batez,</p>
<p>Erhoago hagitz, baiña ez haiñ gaizo haiñitzez.</p>
<p>Emakegun gurearen</p>
<p>Itxura zenbait bederen.</p>
<p>Ttipienetarikako arratoiñ bat zegola,</p>
<p>Handienetarikako elefant bati beira:</p>
<p>Estai haltoko abre hunen ibill-aira torpeaz,</p>
<p>Laur patta ariñen gaiñetik trufatzen zen hura arras.</p>
<p>Bertzea bazoan bakhan eskipaia handian;</p>
<p>Hirur alasetako abre largoaren soiñean,</p>
<p>Printzesa turko bat hagitz famatua,</p>
<p>Bere etxadia oro berekiñ hartua</p>
<p>Gathua, ora, ximinoa,</p>
<p>Perroketa, baita atsoa;</p>
<p>Pelegriñ zioan beilla konplitzera;</p>
<p>Turkoa pendi da romerietara.</p>
<p>Arratoiña estonitzen zen,</p>
<p>Yendeak nola zaudezen,</p>
<p>Fabrika moldegaitz haren bultoaren miretsten:</p>
<p>Guti edo haiñitz nonbait idukitzeak toki,</p>
<p>Balemake bezala iñoiz arabera merezi.</p>
<p>Baiñan, o gizonak, dio, zer duzue</p>
<p>Bada horren baithan miretsten hoiñbertze?</p>
<p>Haur-espantagaillu gorphutz larri hori?</p>
<p>Egia derradan, duzue aski guti.</p>
<p>Garen ttikien guk guhaur gutiago</p>
<p>Batere ez daukagu elefanta baiño.</p>
<p>Aboro ere erranen zuen;</p>
<p>Baiña gathua orduantxe kaiolatik illki zen:</p>
<p>Eta gaiñera yauzirik erakutsi zioen</p>
<p>Arratoiña eta elefanta ez direla igualatzen.</p>
        </body>
      </text>
      <text>
        <front>
          <head rend='Bold'><p>ZAMARIA ETA ASTOA</p></head>
        </front>
        <body>
<p>Mundu huntan behar dugu elkhar bethi lagundu,</p>
<p>Lehen ere hori bere nonbait erran dukegu:</p>
<p>Baiña gauzak hiruretan erraten kalte eztu.</p>
<p>Elkhar behar da lagundu:</p>
<p>Hauzoa hilltzen bazaitzu</p>
<p>Haren karga zure duzu.</p>
<p>Beharri-luze bat behiñ bazioan,</p>
<p>Zaldi guti ikhasi baten konpaiñian.</p>
<p>Hunek bizkarrean basta hutsa zuen;</p>
<p>Asto gaizoa aldiz haiñ kargatua zen,</p>
<p>Non aboro ez baitzirauken.</p>
<p>Konpaia ohoitzten du sokorri dezala:</p>
<p>Heldu baiño lehen non ez hek hirira,</p>
<p>Hill-hotza eroriko zela.</p>
<p>Galde hunek xoka, diotza, ez zaitzake:</p>
<p>Kargaren erdia guk harturik ere,</p>
<p>Zuretzat dosteta laite.</p>
<p>Zaldiak, egortzen du pasaietarat</p>
<p>Botarik oraiño burlaz uztarko bat.</p>
<p>Haiñ ongi non bertan ikhusi batzuen,</p>
<p>Hill-gogorra astoa ezindua erortzen.</p>
<p>Urriki bazuken: ezen mementean</p>
<p>Karga eman zioten zena bizkarrean:</p>
<p>Eta pisa-goiti ona,</p>
<p>Larru difuntu arena.</p>
        </body>
      </text>
      <text>
        <front>
          <head rend='Bold'><p>ORA AHOKOA ITZALARENTZAT LARGATZEN DUENA</p></head>
        </front>
        <body>
<p>Munduan gauza batzuen</p>
<p>Itzalari darraizkonen,</p>
<p>Haiñ da handia nonbrea,</p>
<p>Non gaitz baita kondatzea.</p>
<p>Ziñbitakotan komun da gaizokeria hori:</p>
<p>Utzirik funtsezko gauza lotzea airekoari.</p>
<p>Baiña luar atzetakotan guziz da estonigarri.</p>
<p>Bedariak hala bada Lafontenek derrana,</p>
<p>Haukietan ere osoki guza ezta ezin-izana.</p>
<p>Ora bat, dio, zoala</p>
<p>Haragi zathi bat ahoan zeukala,</p>
<p>Ibai baten bazterrean:</p>
<p>Ikhusi zuen urean</p>
<p>Haragiaren itzala:</p>
<p>Hau ere behar zuela,</p>
<p>Yauzten da laster urera,</p>
<p>Ikhusia atzematera:</p>
<p>Baiña ahokoa du galtzen</p>
<p>Urekoa aldiz ez hartzen.</p>
<p>Betan urak handiturik</p>
<p>Ho ordean ibillirik,</p>
<p>Nekhez zen heldu hegira,</p>
<p>Haiñ gaizoki hark utzira.</p>
<p>Eta gelditu zen ahalkeaz gaiñdi,</p>
<p>Ez zadukalarik, ez itzal, ez zathi.</p>
<p>Berriz ere diot, gauza zait handia,</p>
<p>Orak larga dezan ahoko zathia</p>
<p>Harria non ez den, eta ez haragia.</p>
        </body>
      </text>
      <text>
        <front>
          <head rend='Bold'><p>AXERIA ETA MAHATSMULKOAK</p></head>
        </front>
        <body>
<p>Axeri bat behiñ zaharra eta fiña,</p>
<p>Ezen omen zen Gaskoiña,</p>
<p>Batzuen ustez Normana:</p>
<p>Dena dela hortaz, batetik bertzera,</p>
<p>Hagitz da yauzi laburra.</p>
<p>Trunpatu duela Normanak Gaskoiñik,</p>
<p>Edo bertzaldera Gaskoiñak Normanik,</p>
<p>Ezta nihoiz etsenplurik,</p>
<p>Nik dakidala segurik.</p>
<p>Axeri hau beraz goizeko freskuran</p>
<p>Zagon baztrretxe baten inguruan</p>
<p>Oillo zenbaiten ephaizan:</p>
<p>Hartu zuken oillarra ere,</p>
<p>Den zaharrena halere:</p>
<p>Baiña deusik etzen yalgi.</p>
<p>Partiadan handik behatzen du goiti;</p>
<p>Eta ikhusten ditu treillatik daudela</p>
<p>Dilindaka zenbait mulko musketela</p>
<p>Kolorea hagitz eder zeukatela.</p>
<p>Ah! diotza, baldiñ atzeman banetza,</p>
<p>Hoitaz egiñ nire goizeko othuruntza!</p>
<p>Hartako egiten ditu alegiñak:</p>
<p>Baiña alfer ditu guziak.</p>
<p>Bah! dio azkenean, beude;</p>
<p>Oraiño berdesko daude.</p>
<p>Ez dire on bertze iñorentzat,</p>
<p>Baizen mutiko tzarrentzat:</p>
<p>Eta goan zen sereno haiñ</p>
<p>Gardiano aita bat bezaiñ.</p>
<p>Hobeki zukeiena egiñ</p>
<p>Hark aserretzearekin?</p>
        </body>
      </text>
      <text>
        <front>
          <head rend='Bold'><p>SENHARRA EMAZTEA ETA OHOIÑA</p></head>
        </front>
        <body>
<p>Gizontxo bat ezkondu zen,</p>
<p>Nahitua aspaldi baitzen:</p>
<p>Lagun zeukan maithea,</p>
<p>Izanik ere emaztea:</p>
<p>Hunek aldiz maithe etzuen</p>
<p>Senharra arauz zeren zuen.</p>
<p>Egundaiño ez zion eman batere seiñalerik,</p>
<p>Nahiko zuken bezala, maithe zuelakorik;</p>
<p>Nihoiz solhas goxo, nihoiz hirrittorik</p>
<p>Nihoiz deus ezkontzan zillegietarik.</p>
<p>Gaizoak ez zuien are gerorako,</p>
<p>Esperantza-kidin baizen gutiago.</p>
<p>Ez zuen beraz ikhusten harrek bertze zorterik</p>
<p>Pazintzia eta barur sekulakoa baizik.</p>
<p>Horla dagola gau batez, auhen eta plaiñutan,</p>
<p>Ohoiñ bat agertzen zaie bere gelan betbetan.</p>
<p>Anderea lotsak yoa</p>
<p>Herresaka badioa,</p>
<p>Gizaren besoetara</p>
<p>Lotsan gerize-ketara.</p>
<p>Oy! ohoiñ guziz maithea! dio orduan senharrak;</p>
<p>Har zatzu, har etxe huntan, nahi tutzun guziak:</p>
<p>Har ezazu etxea ere.</p>
<p>Ezen enetzat zu-gabe,</p>
<p>Zen nihoiz eziñ ukhana,</p>
<p>Orai dudan zoriona.</p>
<p>Behiñ erratea aski zen:</p>
<p>Ohoiñak nola ohi diren,</p>
<p>Yende guti delikatu, malonest eta ausartak;</p>
<p>Hunek gogara zituen bethe bere atzaparrak.</p>
<p>Hunek erakusten digu daitken klarkiena,</p>
<p>Pasione guzietan, daiteken gogorrena,</p>
<p>Izipertasuna dela:</p>
<p>Ikhusi dugun bezala,</p>
<p>Denaz gero hazkarrago</p>
<p>Higiñtza bera ere baiño.</p>
<p>Amodioa baiño ere:</p>
<p>Yakiñek hala diote.</p>
<p>Erakutsten du oraino,</p>
<p>Ezkontza urus izaiteko</p>
<p>Eztela aski boltsakoa;</p>
<p>Behar dela amodioa.</p>
<p>Ezen diru gabe ezkontza, purgatori bada,</p>
<p>Ifernu da amodioa han aurkhitzen ezpada.</p>
        </body>
      </text>
      <text>
        <front>
          <head rend='Bold'><p>ITZAIÑA BASAN GELDITUA</p></head>
        </front>
        <body>
<p>Itzaiñ bat almazenera xistuz zoala behin,</p>
<p>Bezkoitzeko intha urtsuetan, orga bat zuhaiñekiñ:</p>
<p>Bozik zoala gaizoa,</p>
<p>Ikhusten dautzu karroa</p>
<p>Kolpe-kolpez gelditua,</p>
<p>Zilho batean sarthua.</p>
<p>Baserria nola baitzen</p>
<p>Laguntzak urrun zaudezen.</p>
<p>Ez zaiten aurkitu orduko apuroan,</p>
<p>Zen tokian baiño lekhu tzarragoan.</p>
<p>Zorteak nahi izan du bai itzaiñ bat erho-arazi?</p>
<p>Bezkoitzeko mugetara hel-arazi du bethi.</p>
<p>Guk zerua othoitz dezagun</p>
<p>Iduk gaitzan handik urrun.</p>
<p>Ematen zaitzu tristea, burho, yuramentuka,</p>
<p>Madarikatzen tuela bihotz osoz aldizka;</p>
<p>Zilho guziak lehenik,</p>
<p>Bere abereak ondotik,</p>
<p>Gero orga eziñ mugitua,</p>
<p>Azkenik bere burua.</p>
<p>Zakiskien arneguak</p>
<p>Aspalditik yakinduak,</p>
<p>Eta orai egiñ berriak</p>
<p>Erran ondoan guziak:</p>
<p>Arrapoa ahotik, besoak dilindan,</p>
<p>Zerurat oyhuka yartzen da errabian:</p>
<p>O zu! san Isidro santu zelebrea</p>
<p>Labrarien eta itzaien habea!</p>
<p>Naizen apuroan urrikari nauzun</p>
<p>Ethor bekit zure besoa arren lagun.</p>
<p>Handia txit dago haren podorea,</p>
<p>Haiñ handia nola daukazun ospea:</p>
<p>Ikhus azu nere orgaren zortea.</p>
<p>Hor dago lothua xarma zenbaitekin,</p>
<p>Zilhotik ilkirikegizu gan dadiñ.</p>
<p>Asko lehen ere bertze mirakuillu,</p>
<p>Aditu dudanez, zuk egiñ dukezu.</p>
<p>Orazionea akabatua ez zen;</p>
<p>Hedoipetik horra non aditzen duen,</p>
<p>Boz bat hunela derrona:</p>
<p>Entzun ezak, o gizona!</p>
<p>Isidrok bada dik nahi</p>
<p>Dadiñ batbedera mugi:</p>
<p>Lagun zak heure burua,</p>
<p>Lagun dakiken zerua.</p>
<p>Ikhus-ak nondikakoa,</p>
<p>Den hire traba oraikoa.</p>
<p>Hots! khen zotek arruderi</p>
<p>Mortero diabruzko hori:</p>
<p>Bustiñ-basa ondikozkoa,</p>
<p>Zoiñak bai dauka karroa,</p>
<p>Haxeraiño zikindua</p>
<p>Eta zilhoan lotha.</p>
<p>Hots! hire ond-aitzurra harzak,</p>
<p>Harri hori porroska ezak;</p>
<p>Nibel zak panttupa hori,</p>
<p>Zillhaska hau bethe bedi.</p>
<p>Egiñ duk? —bai: bada oraintxe noakik laguntzera,</p>
<p>Dio bozak: har ezak hik akilloa eskutara.</p>
<p>Hartu dut: zer da hau? orga badoakit gogara.</p>
<p>Biba san Isidro! bedi laudatua.</p>
<p>Eta erremesiatua.</p>
<p>Hemen bozak derro: ikhusten duk horla,</p>
<p>Hire abreak hortik aise irten direla.</p>
<p>Lagun zak heure burua,</p>
<p>Lagun dakiken zerua.</p>
        </body>
      </text>
      <text>
        <front>
          <head rend='Bold'><p>OILLARRA ETA PERLA</p></head>
        </front>
        <body>
<p>Oillar bat kabazka behiñ hari zela,</p>
<p>Perla eder bat zuen athera argitara:</p>
<p>Harri preziatu marxant baten gana</p>
<p>Badoa lasterrez, derrolarik, Yauna,</p>
<p>Uste dut perla hau dela harri fiñ bat;</p>
<p>Baiña diduritzait laitela neretzat</p>
<p>Hagitz habeago bihi xeheren bat.</p>
<p>Iñorant bat behiñ liburu-gai baten,</p>
<p>Ondokotasunez primu kausitu zen:</p>
<p>Inprentariari baderamakio;</p>
<p>Ona dela hagitz uste dut, diotzo:</p>
<p>Baiña pezeta bat baizik ez bada ere,</p>
<p>Nere oldez neretzat nahiago nuke.</p>
<p>Biek nola biek, arrazoiña zuten:</p>
<p>Bere aurkintzetarik, zer zuketen ezen</p>
<p>Athera berentzat, bertze probetxurik,</p>
<p>Oillarrak perlatik, gizak liburutik,</p>
<p>Bakotxak zuhurki, zuena egiñ baizik?</p>
<p>Haiñ da egia beraz, usna eta zentzua</p>
<p>Direla haiñ dohaiñ onak</p>
<p>Eta gidari segurak,</p>
<p>Nola yakitatez garnitu burua.</p>
        </body>
      </text>
      <text>
        <front>
          <head rend='Bold'><p>SUGEA ETA LIMA</p></head>
        </front>
        <body>
<p>Errana da suge batez (berme ez naiz hala dela),</p>
<p>Lehenago harotx baten hauzoan bizi zela.</p>
<p>(Segur harotxak hauzoa</p>
<p>Ez zuen hanbatekoa).</p>
<p>Sarthu zela beraz haren sutegian,</p>
<p>Aurkitu zukeien yateko zerbait han:</p>
<p>Eta ez edirenik han bertze frikorik,</p>
<p>Lima atzeiruzko bat baizik:</p>
<p>Huni zitzaiola lothu karra-karra ausikika:</p>
<p>Limak ziola aldiz hula trankill egiñ musika:</p>
<p>Zer iduritzen zaik iñorant sinplea?</p>
<p>Zer egiñ gogo duk koxko fuiñ gabea?</p>
<p>Hitaz gogorragoari,</p>
<p>Hatzaio enferratzen eiki!</p>
<p>Hire hortzak oro lehen tuk hautsiko,</p>
<p>Ezenez baidautak hik niri khenduko</p>
<p>Korrado baten laurdena:</p>
<p>Ergela utzak hasi lana.</p>
<p>Ez diat beldurtzen hortzik,</p>
<p>Denbora hortzak baizik.</p>
<p>Hau zuer doakizue, karatera baxoak,</p>
<p>Gorderik ausikilari, mihi ondikozkoak:</p>
<p>Yende on eta berthutoser, yazartzen diozue,</p>
<p>Egiaz edo gezurraz, berdiñ dadukazue:</p>
<p>Zuen pozoiña nolazpati, isur badukezue.</p>
<p>Zuen xedea hargatik, eztuzue ardietsten,</p>
<p>Zuen fletxa samiñenak, alfer baitire erortzen:</p>
<p>Eta zenbat ere zuek, heiki yazarriago,</p>
<p>Hanbatez heien ospeak, du distiatzenago</p>
<p>Eta ez diozue, khentze gehiago</p>
<p>Limari biperak, egiñ zion baiño.</p>
<p>Zuek idurien, yazarmenak zeren</p>
<p>Denak laudorio, biatire bihurtzen.</p>
<p>Haiña da ezen bethi, mihiz ausartena,</p>
<p>Zoiñak baitu bere, linya zikiñena.</p>
        </body>
      </text>
      <text>
        <front>
          <head rend='Bold'><p>OILLARRA ETA AXERIA</p></head>
        </front>
        <body>
<p>Oillar zahar bat luzaro fama handikoa izana,</p>
<p>Basakurteko kargua utzia ya zuena:</p>
<p>Haritz adarrean zagon sentiñel paratua,</p>
<p>Hori da heien artean zaharren enplegua.</p>
<p>Esperientzia handikoa baitzen,</p>
<p>Oillar hau fiña eta den maltzurrena zen.</p>
<p>Axeri bat bada hurbill badathorko</p>
<p>Eta eztituz boza hula zaio mintzo:</p>
<p>Agur, anai, bakhe dugu,</p>
<p>Gerlak akabo ditugu:</p>
<p>Baiña bakhe yenerala</p>
<p>Bethi balirau oxala!</p>
<p>Berri hori zuri nathor emaitera</p>
<p>Yauts zaite arren, zatho ni besarkatzera,</p>
<p>Bakhearen finkatzera.</p>
<p>Hemendik aitziñat asaldurik gabe</p>
<p>Zuen aferer hots demozuekete;</p>
<p>Guhaur ere zuen lagun bagathorzke.</p>
<p>Zatho, zatho deusez ez ukhan antsia,</p>
<p>Hitzaren esklabo bethi da axeria.</p>
<p>Ez nazazun iduk hemen gehiago:</p>
<p>Hogoi-ta-bortz lekua baitut egiteko:</p>
<p>Eta asko bertze egiteko:</p>
<p>Zorion horrentzat egitzue bestak.</p>
<p>Baiña bitartean, baterarik biak,</p>
<p>Nahi nuke ukhan hartua</p>
<p>Zure bakhezko musua.</p>
<p>Kide, derro oillarrak, ez zaiteken deusik</p>
<p>Plazer gehiago zemakidakenik</p>
<p>Berri handi hori baiño.</p>
<p>Baderraket ere oraiño,</p>
<p>Atsegiña dela neretzat doblea,</p>
<p>Zure ahotik aditzea.</p>
<p>Baiña harako-han badathorz ora bi</p>
<p>Berri berarekin hek dathorzke naski;</p>
<p>Urhatsa hatte dakharte,</p>
<p>Mementean hemen dire.</p>
<p>Yautsten naiz: eta orok billduak orduan,</p>
<p>Besarkatuko ahal elkhar dudu betan.</p>
<p>Axeriak aldiz banoa, diotzo,</p>
<p>Bide luzea ezen daukat egiteko:</p>
<p>Plazer eta bestak bertze aldi bateko.</p>
<p>Galaia laurenka badioa itzuri,</p>
<p>Xara, mendixketan gaiñdi;</p>
<p>Gauzaren segidaz kontent hagitz guti.</p>
<p>Eta oillarra haren lotsaz burlatu zen,</p>
<p>Bere baithan asko hirri egiñ zuen:</p>
<p>Arrazoin bazuen, ezen:</p>
<p>Atsegiña da doblea,</p>
<p>Trunparia trunpatzea.</p>
<p>LIBURU HIRURGARRENAREN AKABANTZA</p>
        </body>
      </text>
      <text>
        <front>
          <head rend='Bold'><p>LIBURU LAURGARRENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>MANDOA BERE ETHORKIAZ HARTUA</p></head>
        </front>
        <body>
<p>Abade baten mandoa</p>
<p>Bere hidalgiaz hazia kaskoa</p>
<p>Bere ama behorraz baizen etzen mintzo</p>
<p>Kondatzen zituen haren egiñtza asko:</p>
<p>Hark hau egiñ, izatu han</p>
<p>Semeak segura zeukan</p>
<p>Zela emana izanen istorioetan.</p>
<p>Ziduritzon aphaltzea.</p>
<p>Mediku bat ere soiñera hartzea.</p>
<p>Baiña zenean zahartu,</p>
<p>Eyharako zuten saldu.</p>
<p>Orduan zen xoilki bere attaz orhoitu.</p>
<p>Malura ez balitz on, deus bertzetarako</p>
<p>Baizen gaizo baten, eskolatzerako;</p>
<p>Hortaz beraz legez, erran ahal laite,</p>
<p>Zerbaitetarako, on dela halere.</p>
        </body>
      </text>
      <text>
        <front>
          <head rend='Bold'><p>YUPITER ETA BORDARIA</p></head>
        </front>
        <body>
<p>Yupiterrek lehen borda bat bazuen,</p>
<p>Errentan zoiña eman nahi baitzukeien.</p>
<p>Publikatu zuen haren etxegizak:</p>
<p>Bordaria ordutik falta ez zuken bordak.</p>
<p>Bada agertu ziren baten plazan bia:</p>
<p>Laburra ez zaiteken heien erasia.</p>
<p>Borda itzuli zuten alde orotarik.</p>
<p>Hunek zerran, yauna, klaro ikhusten dut nik,</p>
<p>Alhor hori dela nekhe handikoa</p>
<p>Horko labrantza ere gastu bizikoa.</p>
<p>Harren zion, lurrak hagitz patar daude,</p>
<p>Hortik egarriak maiz pena detzake;</p>
<p>Sustraiak bertzalde hurbill sobra eztire</p>
<p>Horla biek hanbat baiña dute ezarri</p>
<p>Deusik egiñ gabe non ya baidoazi.</p>
<p>Batek, nola hura zen bertzea baiño,</p>
<p>Zuhurrago ez segur, Baiña animosago,</p>
<p>Azken hitzarentzat Yupiñi baderro:</p>
<p>Zure borda hartzen dautzut:</p>
<p>Baiña abantaill bat behar dut.</p>
<p>Erran suma ukhanen duzu,</p>
<p>Baiña aldiz zuk emadazu</p>
<p>Aireari manatzea,</p>
<p>Nere gogara egitea,</p>
<p>Edo haize, edo uria,</p>
<p>Gopibela edo iguzkia.</p>
<p>Tuzkedan arras aroak</p>
<p>Bethi nahikarazkoak.</p>
<p>Bademo Yupiñek eskatu duena.</p>
<p>Horra beraz nere laborari yauna,</p>
<p>Sasoiñen errege; dakharla gogara</p>
<p>Ona edo tzarra denbora.</p>
<p>Aldizka haize, edo uri,</p>
<p>Orai goibel, sarri iguzki,</p>
<p>Idor orai, heze sarri.</p>
<p>Eta oro bere izarirat;</p>
<p>Baiña bakharrik beretzat.</p>
<p>Horiek guzietarik</p>
<p>Hauzoek ez dute deusik</p>
<p>Probetxurik gehiago</p>
<p>Amerika-ñoek baiño.</p>
<p>Hauientzat hobe izatu zen,</p>
<p>Uzta ederra egiñ baitzuten:</p>
<p>Bihiz bethe soillaruak,</p>
<p>Ardoz ere bai guphelak</p>
<p>Pribiliatuak aldiz</p>
<p>Billdu zuen ere haiñitz,</p>
<p>Osto, lasto, korbotx ere:</p>
<p>Bihirik kasik batere.</p>
<p>Hurren urtherako plama itzuli zuen,</p>
<p>Kontrara sasoinak, biratu zituen.</p>
<p>Baiñ izatu zen fruituez,</p>
<p>Hazoek bai, hark bera ez.</p>
<p>Ordutik zer egiñ? desesperatua,</p>
<p>Yupiñi doako humiliatua.</p>
<p>Eta kofesatuz bere inprudentzia,</p>
<p>Othoitzten du barkha dezakon gaitzkia.</p>
<p>Yupiterrek yabe on gisa,</p>
<p>Barkhatu zion ofentsa.</p>
<p>Erragun beraz ausarki</p>
<p>Probidentziak segurki,</p>
<p>Gerorrek baiño hobeki</p>
<p>Duela ikhusten zuhurki</p>
<p>Komeni zer zaikun guri.</p>
        </body>
      </text>
      <text>
        <front>
          <head rend='Bold'><p>ORA BEHARRIEZ GABETUA</p></head>
        </front>
        <body>
<p>Ora bati beharriak ebaki ziotzaten,</p>
<p>Nahiz berari trabarik egiten ez zioten.</p>
<p>Yabeak ber-berak ziotzan pikatu.</p>
<p>Zer gisa ederrean nauten ni paratu!</p>
<p>Lagunen artean agertzera oraintxe</p>
<p>Nondik atrebi naiteke?</p>
<p>Oy! animaleen errege urguillusak,</p>
<p>Hobeki derradan, tyrano kruelak!</p>
<p>Ezta bada izanen nor edo nor behiñ,</p>
<p>Zaituztena utziko murritztuak berdiñ!</p>
<p>Ordea hunen sangez,</p>
<p>Eta marraska miñez,</p>
<p>Zauden guti beratuak</p>
<p>Motztaille kostumatuak</p>
<p>Azorri baziduritzon asko zuela galdu.</p>
<p>Baiña gero zen ohartu.</p>
<p>Haiñitz zela probetxatu.</p>
<p>Ezen nola zuen sortzez ardura bihurria,</p>
<p>Bere kider zeukatena khentzera net pendia;</p>
<p>Haiñitz okasionetan</p>
<p>Etxera zuken eraman</p>
<p>Menbro erregretatua,</p>
<p>Dilindan sakaillatua.</p>
<p>Ora liskartsuak bethi</p>
<p>Beharria darama eri.</p>
<p>Gauza da den hoberena</p>
<p>Ahal bezaiñ gutiena.</p>
<p>Bertzer lot-bide emaitea</p>
<p>Hartzen da atentzionea,</p>
<p>Toki bat denean xoilki goardatzeko,</p>
<p>Hura ongi defendatzeko.</p>
<p>Lekhuko da azor maistroa.</p>
<p>Eta haren itze-puntez garnitu lepokoa.</p>
<p>Gaiñera, nola buruan, esku-gaiñean baiño</p>
<p>Ez baitzakarren prudenki, beharri gehiago,</p>
<p>Otsoak berak ez zuken, han biderik lotzeko.</p>
        </body>
      </text>
      <text>
        <front>
          <head rend='Bold'><p>ZALDIA ETA ORKATZA</p></head>
        </front>
        <body>
<p>Mende zaharretan ez ziren zaldiak</p>
<p>Sortzez munduratzen gizonen sehiak.</p>
<p>Giza-kasta ezkurrez zenean neurritzen,</p>
<p>Mula, asto, zaldiak oyhanetan zauden:</p>
<p>Ez zakiten ere kaprestua zer zen.</p>
<p>Ez zen ikhusten orduan mende hautan bezala,</p>
<p>Haiñbertze basta eta zela:</p>
<p>Hanbat gerlako harnaxa,</p>
<p>Haiñbertze karro ez karrosa.</p>
<p>Ez zen ikhusten oraiño</p>
<p>Haiñbertze eztai eta friko.</p>
<p>Bada mende hetan zaldi batek behiñ,</p>
<p>Liskar ukhan zuen orkatza batekin.</p>
<p>Eta nola baitzen hau oiñkari ona</p>
<p>Eta zamariak eziñ atzemana;</p>
<p>Hau zaio adrezatzen gizon artexari;</p>
<p>Gartsuki othoitzten du demon sokorri.</p>
<p>Gizonak brida bat laster dio ezartzen,</p>
<p>Eta bizkarrean yauziz zaio yartzen.</p>
<p>Ordutik ez demo puasurik batere</p>
<p>Non ezten orkatza</p>
<p>Ahiturik hatsa</p>
<p>Gelditu bizirik gabe.</p>
<p>Hau egiñ eta, zaldiak esker bihurtzen dio</p>
<p>Giza ongi-egilleari: gero hunela derro:</p>
<p>Adio: zure zerbitzari:</p>
<p>Orai nahi naiz itzuli</p>
<p>Lehengo oyhanetara ni.</p>
<p>Gizonak dio: ez horixe;</p>
<p>Sobera presatzen zare.</p>
<p>Egonen zare gurekiñ:</p>
<p>Ezen nik sobra dut yakiñ,</p>
<p>Zer probetxu zure-ganik dudan athera-kidiñ.</p>
<p>Zaude beraz, arren, zaude;</p>
<p>Tratatua hemen ontsa izanen zare</p>
<p>Arrastela bethi berdez fornitua,</p>
<p>Eta triparaiño nasai ihaurtua.</p>
<p>Ah! mantenu onak zer gozo demake</p>
<p>Bada, libertate gabe!</p>
<p>Gaizoa izan zela zaldia obartu zen,</p>
<p>Baiñan ez berantxe baizen.</p>
<p>Egiña zagoen ya prest ezarria,</p>
<p>Bizi-lekhutzat hark behar establia.</p>
<p>Bethi egoitea estekan,</p>
<p>Zen haren zortea izan.</p>
<p>Zuhurrago hagitz zaiteken agertu,</p>
<p>Huts ariñ bat lehen hark balu barkhatu.</p>
<p>Nahi bezaiñ handia den, bengantzaren plazera,</p>
<p>Karioegi zait niri, halere erosten dela;</p>
<p>Harentzat emaiten bada, on preziatu hura</p>
<p>Zoiña gabe bertzeak deus, segur oro ezpaitira.</p>
        </body>
      </text>
      <text>
        <front>
          <head rend='Bold'><p>GATHUA ETA AXERIA</p></head>
        </front>
        <body>
<p>Gathu bat eta axeri bat alegia bi saindu,</p>
<p>Behin debotki pelegriñ biak ziren partitu.</p>
<p>Ay! zer hypokrit parea!</p>
<p>Zer filur-maistro kublea!</p>
<p>Bere kolpea egiteko denean loth-bidea.</p>
<p>Halaber hek iragaiten ziren inguretan,</p>
<p>Oillo eta gasna askok zuten eskas egiñ etxetan:</p>
<p>Zoiñ gehiagoka hek hola zituzten,</p>
<p>Bere bidaiako gastuak ariñtzen.</p>
<p>Bidea nola zen luze, horlatan unhagarri;</p>
<p>Unhadura ebitatzeko disputan ziren hasi:</p>
<p>Disputank badakhar hortako sokorri:</p>
<p>Hau gabe ezin loa balathorke bethi.</p>
<p>Gure bi debotek zuten gora-gora,</p>
<p>Larrutu bere zintzurra.</p>
<p>Zutenean biek asko argudiatu;</p>
<p>Nahi izan zitzaizkon lagunari lothu.</p>
<p>Axeriak bada derro gathuari:</p>
<p>Net haizela abilla diduritzaik hiri:</p>
<p>Badakika nik bezanbat?</p>
<p>Asmu badiat zaku bat.</p>
<p>Bertzeak derra, ez segurki;</p>
<p>Nik bakhar bat diat xoilki:</p>
<p>Baiña ausarki derradana,</p>
<p>Milla balio tuena.</p>
<p>Hortan berri-berritan hor dute disputa altxatzen;</p>
<p>Baietzka, ezetzka hek horla zirelarik berotzen,</p>
<p>Ora multzo batek builla fiñarazi zeraien.</p>
<p>Gathuak axeriari:</p>
<p>Hots, mira zak zaku hori.</p>
<p>Hire kasko madre hortan</p>
<p>Billha zak hots! ordu huntan</p>
<p>Ingiñu zenbiat segursko,</p>
<p>Lanyeretik itzurtzeko.</p>
<p>Huna nere bakhar hura:</p>
<p>Ikhus-ak zoiñ den segura.</p>
<p>Hau erran eta kokiña badoa herreska,</p>
<p>Han zen haitz batean gora laur atzez zarrapola.</p>
<p>Bertzeak, giñik asko itzuli alferretan,</p>
<p>Yo zilho bat, yo bertze bat, ibilli zen hersturan;</p>
<p>Askotan ere zakurrak zituen enganatu:</p>
<p>Baiña asmuak oro deus ez zitzaizkon halaiatu.</p>
<p>Lurpe batetarik illkitzen zelarik,</p>
<p>Zakur oiñkari bi giñera yauzirik;</p>
<p>Eziñ egiñ gogor, ezin itzuri gan:</p>
<p>Itho zuten han berean.</p>
<p>Zertako asmu haiñitz, egitekoetan?</p>
<p>Edo haiñitz xede, helantza gaitzetan?</p>
<p>Eziñ dezidatuz, denbora da galtzen;</p>
<p>Maiz onena utzirik, tzarrena ere hartzen</p>
<p>Bakhar bat hagitzez, obe baizen ezta,</p>
<p>Hura baldiñ ona bada.</p>
        </body>
      </text>
      <text>
        <front>
          <head rend='Bold'><p>EMAZTEKIAK ETA SEKRETUA</p></head>
        </front>
        <body>
<p>Deusik haiñ pisurik nola sekretu bat:</p>
<p>Garraiatzea urrun da gaitz andreentzat.</p>
<p>Baiña lan bereko badakitzat ere</p>
<p>Bizardun ez guti direnak emazte.</p>
<p>Bere andrea frogatzeko senhar bat gau batean,</p>
<p>Plañu, deiadarka hasi zitzaion sahetsean.</p>
<p>Ay! ay! ay! zer dut nik-erdiratzen naute:</p>
<p>Ez dirauket hula leher egiñ gabe.</p>
<p>Ha!... fiñean bada, soleatu naiz ni:</p>
<p>Arroltze eder batez oraintxe naiz erdi.</p>
<p>Arroltze bat! derran andreak:</p>
<p>Bai, horra non duzun frogatzen du berak.</p>
<p>Horra, ikhus-azu zoiñ lari,</p>
<p>Bero-beroa, erron berri.</p>
<p>Behautzu, othoi, hargaitk,</p>
<p>Gauza huntaz mintzatzetik;</p>
<p>Oillo deitha mintzakete:</p>
<p>Arren beraz ixil zaude.</p>
<p>Nola andrea beri baitzen kasu huntan,</p>
<p>Baita bertze asko aferetan;</p>
<p>Sinhetsi zuen gauza, eta ziñekiñ promes eman</p>
<p>Ez zuela deusik erranen sekulan.</p>
<p>Baiña ez zuen ziñak iraun gehiago</p>
<p>Gauaren itzalek baiño.</p>
<p>Agertu deneko albaren argia,</p>
<p>Ema sinple, hitzuntzia,</p>
<p>Yauzirik ohetik erdi billhuzia;</p>
<p>Badoa fite hauzorat</p>
<p>Bere komaia baitharat,</p>
<p>Berriaz erdi nahia.</p>
<p>Adi-zan, no, bahakharnat</p>
<p>Hementxe berri handi bat.</p>
<p>Baiña eztinat nahi erran</p>
<p>Baizen nehori hik erratekotan.</p>
<p>Ezen bahu publikatzen,</p>
<p>Senharrak zanpa nintzaken.</p>
<p>Nere gizak erron zautan arroltze bat,</p>
<p>Arroltze bat handi bertze laur bezanbat.</p>
<p>Baiña misterio hori</p>
<p>Hire eta ene artean egon bedi bethi.</p>
<p>Nola! hik hoiñbertze, bertzeak baderro:</p>
<p>Egiñ nire gomendio!</p>
<p>Segurki hatzait trufatzen,</p>
<p>Edo ez naun ezagutzen:</p>
<p>Hoa, trankill bahagoki,</p>
<p>Beldurtu gabe deusere.</p>
<p>Erroillearen andrea hortan etxera goan zen:</p>
<p>Bertze aldiz erran nahiz ya hari zen erretzen.</p>
<p>Badoa sei lekhutara</p>
<p>Gauzaren barraitzera.</p>
<p>Arroltze batentzat hirur badiotza,</p>
<p>Baiñan akabatzen hortan ezta gauza</p>
<p>Ezen bertze ema bat doa lauretara;</p>
<p>Eta kondatzen du beharri xilora.</p>
<p>Prekauzione hau alfer zen segurki,</p>
<p>Sekretua kanpo ya baitzen aspaldi.</p>
<p>Ahotik ahora nola kurrituz yend-artean,</p>
<p>Arroltzen nonbrea bethi berretuiaz baitzoan</p>
<p>Arratsa ethorri zeneko,</p>
<p>Bazen ehunez gorago.</p>
        </body>
      </text>
      <text>
        <front>
          <head rend='Bold'><p>AGUDEA ETA HIRUR YAUNTTOAK</p></head>
        </front>
        <body>
<p>Gizon zahar bat hari zen,</p>
<p>Behiñ arbola landatzen:</p>
<p>Laur hogoi urthe zituen.</p>
<p>Etxe egiten paso oraindik:</p>
<p>Zerraten estoniturik,</p>
<p>Yautto hirur hauzokoek beira zagozkolarik.</p>
<p>Baiña adiñ hortan landa!</p>
<p>Segur erhokeria da.</p>
<p>Ezen zuk zuhaitz hoitarik</p>
<p>Zer gozo, othoi, bada dezazuke igurik?</p>
<p>Mathusalen bezaiñ luze bizi behar zintezke</p>
<p>Zertan griña horrenbertze</p>
<p>Gero batez, zoiña ezbaita zuretzat agertuko?</p>
<p>Okupa ez zaitela aboro,</p>
<p>Baizen zure iragan hutsez:</p>
<p>Esperantza luze eta obra handiez,</p>
<p>Okupatzea ya ez zaitzu komeni:</p>
<p>Horiek hobeki doazkigu guri.</p>
<p>Ez hanbatik zeuer ere,</p>
<p>Zaharrak aldiz derraie.</p>
<p><hi rend='Italic'>Establimendu zoin nahi</hi></p>
<p><hi rend='Italic'> Bethi dathor berant eta dirau guti.</hi></p>
<p><hi rend='Italic'>Herio latzaren sega</hi></p>
<p><hi rend='Italic'>Zuen eta nere egunez orobat yokatzen da.</hi></p>
<p>Gutarik zoiñ daite segur ikhusiren duela</p>
<p>Falta gabe biharamun goizeko argi zabala?</p>
<p>Baduzuia zure bizian ordurik</p>
<p>Ondoko mementaz beraz segurtha zaitzakenik?</p>
<p>Nere illobasoak noizpait itzal huntaz</p>
<p>Izan dakizkiket niri zordun beraz.</p>
<p>Zer! eztuzu nahi bada</p>
<p>Zuhurrak dukeien artha</p>
<p>Bertzen plazera egiteko?</p>
<p>Plazer bat egundik nik hartzen dudana,</p>
<p>Eta bihar ere har dezakedana;</p>
<p>Baita bertze zenbat egunez oraiño:</p>
<p>Ezta ezen seguratzeko,</p>
<p>Zuen tonba gaiñetarik,</p>
<p>Ez ditudala tristerik,</p>
<p>Oraiño asko alba fresko kondatuko.</p>
<p>Zaharrak arrazoiñ osoa ukhan zuen.</p>
<p>Hirur gaztetarik ezen bat itho zen,</p>
<p>Zelarik ilkitzen apenaz protutik</p>
<p>Ameriketara partitzen zelarik.</p>
<p>Bertzea igan nahiz gradu goretara,</p>
<p>Gerlako enplegutan zerbizatzen zela,</p>
<p>Kolpe ustekabeko batek atzemana,</p>
<p>Han zuen kausitu bere egunen fiña.</p>
<p>Hirur garrena erori zen</p>
<p>Bere eskuz xertatu nahi ukhan zuen</p>
<p>Arbola baten gaiñetik;</p>
<p>Eta gehiago ez zen altxatu handik.</p>
<p>Eta gizak nigarretan,</p>
<p>Heien tonba harrietan</p>
<p>Zizelatua gothorki.</p>
<p>Kondaira hau zuen utzi.</p>
        </body>
      </text>
      <text>
        <front>
          <head rend='Bold'><p>ERHO BAT ETA ZUHUR BAT</p></head>
        </front>
        <body>
<p>Erho bat zarraion behiñ harrika zuhur bati;</p>
<p>Itzultzen zaio zuhurra, derrola: konpai, thori:</p>
<p>Ongi duk egina</p>
<p>Hik egiñ dukana;</p>
<p>Har-zak luis hori.</p>
<p>Nekhatuz gero hoiñbertze,</p>
<p>Aboro ere behar huke;</p>
<p>Ezen errana duk trabailluak bethi</p>
<p>Yustu den pagoa duela merezi.</p>
<p>Baiña horrako-hor dathorren gizona</p>
<p>Duk sakelan diru asko baduena:</p>
<p>Baieta pagatzaille ona.</p>
<p>Egorzkion korri hire present berak,</p>
<p>Falta egiñen ez dauk segur sari onak.</p>
<p>Irabazi nahiz gure erhoak hemen,</p>
<p>Laido bera buryes hari dio egiten.</p>
<p>Baiña etzuten diruz orduan pagatu:</p>
<p>Mutill on multzo-bat baitze hara billdu;</p>
<p>Orok harturik artean,</p>
<p>Zanpatuz tirria onean,</p>
<p>Eho zuten han berean.</p>
        </body>
      </text>
      <text>
        <front>
          <head rend='Bold'><p>LEHOIÑA GERARA BOAKI</p></head>
        </front>
        <body>
<p>Lehoiñ erregek zabillean</p>
<p>Xede handi bat kaskoan.</p>
<p>Iduki zuen hortako gerlako kontseillua:</p>
<p>Eta gerla izan zenean hartan dezidatua,</p>
<p>Kurrierez heldu zuen orotara mezua.</p>
<p>Azpikoak oro ziren sarthu haren xedean,</p>
<p>Billdu ere egiterako gerla, haren menean:</p>
<p>Bakotxak bere moldean.</p>
<p>Elefantak behar zuen bizkar zabalarekin,</p>
<p>Gudurako behar diren tresnen garraioa egiñ:</p>
<p>Zla bera gudukatzen ohi bezala berdiñ.</p>
<p>Hartza asautetarako zen printzeak hautatua;</p>
<p>Axeria yoko gordez izan zen kargatua.</p>
<p>Iminoak etsaia aldiz behar zuen dostatu,</p>
<p>Bere yusta eta grimasez gudutik barraiatu.</p>
<p>Baiña batek derro yeneral yaunari:</p>
<p>Asto hau zertako haiñ tonto eta nagi?</p>
<p>Eta herbi iziper, buru xoro hori3</p>
<p>Igorzkitzu, yauna, eren etxetara.</p>
<p>Ez, ez, dio erregek, ez nago hortara:</p>
<p>Nola astoak duen haiñ larria orhoa,</p>
<p>Yende espantatzeko nahikarazkoa;</p>
<p>Izanen da trunpetari.</p>
<p>Aldiz herbi sinple hori,</p>
<p>Koxkoa izan arren oiñak bezain ariñ,</p>
<p>Kurrier net ontsa da zerbitzakidiñ.</p>
<p>Horla printze zuhur batek, erresuman badaki,</p>
<p>Emaiten diakioken, kargua bakotxari.</p>
<p>Baldiñ handitari haiñitz, igurikitzen badu,</p>
<p>Ttipienak horren gatik, arbuiatzen ez ditu.</p>
<p>Baditu ere hark, handiak gizentzen,</p>
<p>Hortarako ez ditu, xumeak larrutzen.</p>
<p>Baidaki horla egiñ, duketen guziak,</p>
<p>Ozatu direla, yendez gaitzetsiak:</p>
<p>Ordutik direla, segur desmasiak,</p>
<p>Eta khoroa ebatsiak,</p>
<p>Baita bur ebakiak.</p>
        </body>
      </text>
      <text>
        <front>
          <head rend='Bold'><p>BUFUNA ETA ARRAIÑAK</p></head>
        </front>
        <body>
<p>Asko badabilltza bufunen ondotik,</p>
<p>Aldiz nik ihes dut egiten hetarik</p>
<p>Gaizoentzat ezen dituzke Yainkoak</p>
<p>Kreatu xoilki bufunak.</p>
<p>Behar bada fable huntan</p>
<p>Noa halako bat ezartzera bistn.</p>
<p>Behar bada ere norbaiti</p>
<p>Badiduritzoke dudala egiñ ongi.</p>
<p>Farra-eragille bat zen behiñ-batean</p>
<p>Bankero dirutsu baten mahaiñean.</p>
<p>Etzuen hark bere aldean</p>
<p>Arraiñ ñimiñorik baizen:</p>
<p>Larriak urrn zaudezen.</p>
<p>Xikittoak hartzen ditu bana-bertze,</p>
<p>Eta beharrira mintzatzen zaiote.</p>
<p>Alegia gero hark igurikitzen</p>
<p>Heien errepusta, bazagon entzuten.</p>
<p>Billkuia guzia zagon harritua.</p>
<p>Eziñ sumatuz asmua.</p>
<p>Orduan bufunak, serios yarria,</p>
<p>Derroie: beldurra zaukala handia,</p>
<p>Bere adiskide bat, zuela ya urthe bat,</p>
<p>Fortuna egiñ nahiz gana indietarat,</p>
<p>Galdua izan behar zela</p>
<p>Untzia gnik kostara.</p>
<p>Hortaz zaiela miñtzatu arraiñ gazteiño heiki;</p>
<p>Yakiñ nahi zerbait berri:</p>
<p>Baiña hek guzien errepusta zela,</p>
<p>Gauza yakiteko gaztegi zirela:</p>
<p>Larriek hobeki bazakiketela.</p>
<p>Nahi nioke orai yaunak, larri bati,</p>
<p>Galde bera egiñ, ez bazaitzue gaitzi</p>
<p>Billkuia gustatu tretuaz othe zen,</p>
<p>Nik eztut seguraturen.</p>
<p>Hargatik gure bufuna haiñ ongi zen yokatu,</p>
<p>Non arraiñik gordoena baitzuen eskuratu;</p>
<p>Zoiñak baitzukeien adiñikan aski,</p>
<p>Ehun urthe hetan,</p>
<p>Mundu berri-ketan,</p>
<p>Ibilli izan ziren,</p>
<p>Eta marrazoen</p>
<p>Tripartu ziren,</p>
<p>Guzien zorte eta izenak, yakiteko segurki.</p>
<p>Noiz ere bufun hark, hau egiñ baitzuen,</p>
<p>Astoek ere ya, hitza bazuketen.</p>
<p>Orai tretu horlakoa,</p>
<p>Xistuz laite yokatua.</p>
        </body>
      </text>
      <text>
        <front>
          <head rend='Bold'><p>ANIMALIAK IZURRITEAZ ERITUAK</p></head>
        </front>
        <body>
<p>Gaitz bat orotarik izigarriena,</p>
<p>Alde guzietan ikhara demana:</p>
<p>Zeruak bere koleran,</p>
<p>Gure obenen kaztigutan,</p>
<p>Naski kreatu zuena:</p>
<p>Izurria bada, duen bere izena:</p>
<p>Erresuma illhuna, egun bakhar batez,</p>
<p>Pobla dezakena, nasai abitantez</p>
<p>Gaitz hark abrer gerla zaroen egiten;</p>
<p>Oro ez ziren hilltzen, bañan eri ziren.</p>
<p>Etzen ikhusten aboro</p>
<p>Biziaren luzatzeko</p>
<p>Moien-keta zabillanik.</p>
<p>Etzen nihon yanaririk</p>
<p>Her gura zemoketenik.</p>
<p>Axeriak eta otsoak ya etziren okupatzen</p>
<p>Oillo eta arkumeak nondik arrapa zetzaketen.</p>
<p>Iheska totoila eztiak elkhar ganik zabilltzan;</p>
<p>Etzen aboro kanturik ez plazerik horlatan</p>
<p>Oyhanetako ostroiletan</p>
<p>Astoak etzion kasurik egiten,</p>
<p>Astakarloari net zale zen arren.</p>
<p>Lehoi yaunak beraz billtzarra du deitzen</p>
<p>Eta auaier hula zaiote mintzatzen:</p>
<p>Uste dut zeru zuzenak,</p>
<p>Ikhusirik gure obenak,</p>
<p>Zigorrada hau duela</p>
<p>Erauntsi gure gaiñera.</p>
<p>Ara bada, gure artean abendunena dena</p>
<p>Bekio ofrei zeruaren kolerari biktima:</p>
<p>Ardiets othe dezaken ororen osasuna.</p>
<p>Istoriak ezen badakhar hortako,</p>
<p>Horlako kasutan, etsenplu horlako:</p>
<p>Menaiatu gabe, hots, geure buruak,</p>
<p>Detzagun zorrotzki mira gure kontzientziak.</p>
<p>Nitaz kestione, egia bada ere,</p>
<p>Zikiro bat edo bertze,</p>
<p>Gerthatu dakiken iñoiz iretstea;</p>
<p>Baita noiz edo noiz, hekien yabea:</p>
<p>Nuharroinsko baitut maiz apetitoa,</p>
<p>Eta yan-xaharra modu gabekoa.</p>
<p>Izanen naiz beraz, ez naiteke duda,</p>
<p>Biktima eskaiñia, hjala behar bada.</p>
<p>Baiña diduritzait net komeni dela,</p>
<p>Egiñ dezan nik bezala</p>
<p>Nork bere kofesioa,</p>
<p>Daiteken bezain laiñoa.</p>
<p>Ezen da desiratzeko</p>
<p>Yustizia konplitzeko</p>
<p>Obendunen daitekena,</p>
<p>Dadiñ kaztigu dukena.</p>
<p>Axeriak derra, yauna,</p>
<p>Sobera zare errege ona;</p>
<p>Zure eskrupuletarik klarki dugu ikhusten,</p>
<p>Zure kontzientzia zoiñ delikatua dn.</p>
<p>Zer! yatea zikiroki,</p>
<p>Mota gaizo, triste hori,</p>
<p>Nondik daiteke huts handi?</p>
<p>Ez, ez, iretstearekiñ her zuk haiñitz halere,</p>
<p>Egiñ dakozute ohore</p>
<p>Eta artzainaz mintzatzeko,</p>
<p>Edozeiñek erran diro,</p>
<p>Eztela gaitz suerterik</p>
<p>Hark merezi ez zuenik;</p>
<p>Zelakotz yende hetarik</p>
<p>Zoinak, bestien gaiñean nausitasun bano bat,</p>
<p>Baitire bere baitharik ausartatzen hartzerat.</p>
<p>Fiñatu maltzurrak zueneko arenga,</p>
<p>Lausengari meta hasi zen bibaka.</p>
<p>Etziren izatu sobra barna etsaminatuak,</p>
<p>Trigre, hartz, otso eta bertze puxantzen egindurak:</p>
<p>Ziren arren gutienik barkhakizun segurki,</p>
<p>Ahoak baitziotzaten lotsak orori hetsi.</p>
<p>Gaiñerako oste liskartsu, xakur sinpleak berak,</p>
<p>Hanbat saiñuñotzat ziren izatu pasatuak.</p>
<p>Astoa orduan yin zen,</p>
<p>Hunela zela mintzatzen:</p>
<p>Oraiñtxe zait gogoratzen,</p>
<p>Behiñ batez niñdoala</p>
<p>Phentze bat bera bezala;</p>
<p>Goseak kilikaturik,</p>
<p>Paradak tirriaturik,</p>
<p>Belhar onak tentaturik,</p>
<p>Eta behar bada oraiñdik</p>
<p>Diabruak esku harturik;</p>
<p>Phentzetik hartu nuela</p>
<p>Enpasantean bezala</p>
<p>Mihiz trozatu-ahala:</p>
<p>Hori neretako derrada egia,</p>
<p>Etzen gauza zillegia.</p>
<p>Hitz hauietara, oro hasi ziren oyhuz:</p>
<p>Bedi marka beharri-luz.</p>
<p>Abokat aire bat zuen</p>
<p>Otso bat han gerthatzen zen.</p>
<p>Hunek aise zuen orduan frogatu,</p>
<p>Abre pelatu, zakartsu</p>
<p>Eta galtzki yaio hura,</p>
<p>Heier ethorri gaitzaren zela kausa bakharra.</p>
<p>Bertzen belharra yatea,</p>
<p>Zer oben berdiñ gabea!</p>
<p>Horlako krima bati zor zaio heriotzea:</p>
<p>Hala ukhan zuen zortea.</p>
<p>Zarenaren arabera, aberats edo pobre,</p>
<p>Gorthe eta tribunaletan, hala egiñen zaituzte,</p>
<p>Osoki beltz edo, zuri bethi ere.</p>
<p>Orobat da ikhusten, gaitztagiñ handia,</p>
<p>Karrosan ibilltzen, ohorez gaindia:</p>
<p>Urkhatzen aldiz ttipia.</p>
        </body>
      </text>
      <text>
        <front>
          <head rend='Bold'><p>PEISANTA ETA SUGEA</p></head>
        </front>
        <body>
<p>Baserritar batez Esopek derraiku,</p>
<p>Neguko egun batez baitzen atheratu</p>
<p>Etxeko ingurutara</p>
<p>Itzuli bat egitera;</p>
<p>Betan ikhusi zuela</p>
<p>Elhur gaiñean zatzala</p>
<p>Suge bat hilla bezala:</p>
<p>Hotzak arras pasatua,</p>
<p>Yelatua, gogortua,</p>
<p>Sentimenduz gabetua,</p>
<p>Hilltzeko meneratua.</p>
<p>Peisantak hartzen du badarama etxera,</p>
<p>Su ondoan hedatzera;</p>
<p>Ekharri gabe gogora</p>
<p>Berari fabore horren</p>
<p>Zer pagu kathorkioken.</p>
<p>Berotzen du kontuz eta phitz-arazten.</p>
<p>Eztu haiñ laster bestiak senti berotasuna,</p>
<p>Non baidathorko gibelat arima zoakona:</p>
<p>Harekin kolera miña.</p>
<p>Ezarian hor du altxatzen burua;</p>
<p>Egiten betbetan ohitu xistua.</p>
<p>Ondoan orputza pleguka billdurik,</p>
<p>Abiaduran yarririk;</p>
<p>Yauzi nahi zaio on-egilleari;</p>
<p>Salbatu duen aitari</p>
<p>Ay! haizen eskergabea,</p>
<p>Hill behar haiz, infamea!</p>
<p>Peisantak diotzo furian sarthua.</p>
<p>Pagu hau neretzat haukan gardatua?</p>
<p>Eta harturik haiotza,</p>
<p>Trenkatzen dio gorphutza.</p>
<p>Eta haiotz-kolpe bertze bat emanik,</p>
<p>Hirur egiten tu suge batetarik;</p>
<p>Separaturik tronkoa buru buztanetarik.</p>
<p>Yauzika hari da hirur zathietan,</p>
<p>Nahiz hau elkharri, yntatu berritan:</p>
<p>Baiña finatzen da, eforta alferretan.</p>
<p>Eder da izaitera karitate egille;</p>
<p>Baderraiku christok ere:</p>
<p>Izaitea dela hobe</p>
<p>Hartzaille baiñon emaille.</p>
<p>Baiña, noiz, nola eta nori?</p>
<p>Pontu gaitzena da hori.</p>
<p>Ezen laur alferrer, egiñ dena baiño</p>
<p>Pobre on bti egiñ dena, hagitz da hobeago</p>
<p>Hemengo eta zerurako.</p>
<p>Eskergabeari aldiz, hark merezi zortea,</p>
<p>Falta ez dakioke nihoiz, fiñ gaitzto egitea.</p>
        </body>
      </text>
      <text>
        <front>
          <head rend='Bold'><p>ORA BERE NAUSIAREN BAZKARIA DARAMANA</p></head>
        </front>
        <body>
<p>Gizona maiz galtzen da, bere begietarik:</p>
<p>Haiñ maiz edo maizago, bere atzaparretarik.</p>
<p>Gutik hala tresor bat, ohi dute goardatzen,</p>
<p>Non ez zaien nolazpait, zerbait hartarik lotzen.</p>
<p>Zakur bat bazoan karrikatik behiñ,</p>
<p>Bere nausiaren bazkariarekin.</p>
<p>Kolier bezala zaramala zoan</p>
<p>Dilindan lepotik otharre batean</p>
<p>Sobre zen: sobreago ere nahi zukien baiño,</p>
<p>Bereziki zuenean menean zenbat friko:</p>
<p>Baiña fuñtsean hala zen.</p>
<p>Aldiz gu bagare aurkitzen,</p>
<p>Gauza onen aldamenean,</p>
<p>Hirritsa dugu barnean:</p>
<p>Zoiñ gauza estranioa den!</p>
<p>Ora da moldatzen izatera sobre;</p>
<p>Gauza bera gizak ikhas ez dezake!</p>
<p>Ora hark zuela beraz holakoa,</p>
<p>Karatera sortzezkoa:</p>
<p>Zakur gothorsko bat atheratzen zaio,</p>
<p>Eta otharrekoa khendu nahi dio.</p>
<p>Baiña aurkitu zuen hark egitekoa,</p>
<p>Uste baiño gaitzagoa.</p>
<p>Bertzeak ezen zarea goardatzeko hobeki,</p>
<p>Laster lepotik khendurik aldean zuen utzi;</p>
<p>Traba eta kargatik libre gudu bazemon tinki.</p>
<p>Baiña orduan yinik hara,</p>
<p>Bethi ohi den bezala,</p>
<p>Komunetik bizi diren,</p>
<p>Kolpeen beldur eztiren,</p>
<p>Zakurrezko tropela bat,</p>
<p>Disposatuak yaterat:</p>
<p>Eta ikhusirik ordutik</p>
<p>Ez zezakela bakharrik,</p>
<p>Ororen kontra haririk,</p>
<p>Salba bere haragia;</p>
<p>Erraten diote: Yaunak, dudan nere portzia;</p>
<p>Gero bedi zuendako gaiñerako guzia:</p>
<p>Ez gaitela samur: nik dut aski nere zathia,</p>
<p>Erran eta: herresaka beretzen du puska bat:</p>
<p>Orok zoiñ gehiagoka dute egiten orobat.</p>
<p>Buryesaren bazkaria kuxian suntsitu zen,</p>
<p>Aboro ere izan balitz aise iretsi zuketen.</p>
<p>Bada orai zoinek kondena</p>
<p>Ora hark egiñ zuena?</p>
<p>Badeia nihon dotorik</p>
<p>Hala egiñ ez zukeienik?</p>
<p>Ez diduria oraiño</p>
<p>Zakur harrek ordu hartan</p>
<p>Bazakharrela kaskoan</p>
<p>Zentzu gehiago jabe Yaunak baiño?</p>
        </body>
      </text>
      <text>
        <front>
          <head rend='Bold'><p>HARTZA ETA BI KONPAÑEROAK</p></head>
        </front>
        <body>
<p>Bi konpañero boltsa-ariñ</p>
<p>Yarri ziren elkharrekiñ</p>
<p>Ukhaiteko diru nahiz zerbait egiñ.</p>
<p>Larru-negoziant bati saldu zioten bertan</p>
<p>Hartz eder baten larrua, zoiña hunek soiñean</p>
<p>Oraiño baitzarabillkan.</p>
<p>Hartzen printzea zen: heien arabera,</p>
<p>Martxanta zioan fortuna egitera,</p>
<p>Larrua berritz saltzera.</p>
<p>Hotzik handienez burla egiten zuen;</p>
<p>Aise espos soiñ bi orra ere zetzaken.</p>
<p>Pakok ez zaduzkan bere zikiroak,</p>
<p>Prezio haiñ handikoak,</p>
<p>Nola hek beren larrua</p>
<p>Aho betheka ospatua.</p>
<p>Berzea bai, beren ustez,</p>
<p>Baiña ez bestiaren oldez.</p>
<p>Bi egun hetan luzenaz engaiatzen zirela,</p>
<p>Marxandiza eroslearen eskuetaratzera.</p>
<p>Akordaturik sariaz,</p>
<p>Hartzaren billha badoaz;</p>
<p>Hau laster agertzen zaie:</p>
<p>Trostean dathorkiote.</p>
<p>Baiña bi banditak haiñ lotsatzen dire,</p>
<p>Nola ozpiñaz yoak izatu balire.</p>
<p>Akabo tratua, ordutik hautsi zen,</p>
<p>Hek eman erhesak aiphatu ez ziren.</p>
<p>Bi mutilletarik bat</p>
<p>Haitz batera herresaka</p>
<p>Igatu zen zarrapoka:</p>
<p>Bertzea aldiz haiñ hotz nola</p>
<p>Izaiten baita marbola:</p>
<p>Auspez betbetan yartzen da,</p>
<p>Lurraren kontra kopeta;</p>
<p>Badago hilla bezala,</p>
<p>Hatsa tiñki dadukala.</p>
<p>Aditua baitzadukan</p>
<p>Hartze ez zaiola sekulan,</p>
<p>Aspertzen gorphutz hillari,</p>
<p>Ez mobimendu, ez hats ez duenari.</p>
<p>Izatu zen hartz maistroa</p>
<p>Astoa bezaiñ gaizoa,</p>
<p>Sinhetsteko hori hola:</p>
<p>Ikhusirik geldi gorphutza zatzala,</p>
<p>Pentsatzen du arras bizi gabe dela.</p>
<p>Hargatik beldurrez baden trunperia,</p>
<p>Biratzen du pataz gorphutz eroria:</p>
<p>Hara-huna badabillka</p>
<p>Bere bi patez aldizka.</p>
<p>Eta hurbillduz musua,</p>
<p>Badauka zelatatua</p>
<p>Hatsaren yalgi lekhua.</p>
<p>Baiña hau hilla da, azkenean dio:</p>
<p>Goazen hemendikan, usaiña dario.</p>
<p>Eta goibeltzen da hauzoko oyhanean.</p>
<p>Arbola gaiñeko tratantea orduan,</p>
<p>Yautsirik, doako lagun gaizoari,</p>
<p>Eta derro: ongi dela miretsgarri</p>
<p>Kito baita hura lotsarekin xoilki.</p>
<p>Eta, anai, gure larrua</p>
<p>Oixtin haiñ ontsa saldua?</p>
<p>Baiña zer erran dauk beharri xilora?</p>
<p>Hurbillsko kabillken hark ezen sudurra;</p>
<p>Hire soiñ-gaiñean zaukala atzaparra.</p>
<p>—Erran zautak iñoiz eztela saltzeko</p>
<p>Hartzaren larrua berak dabillkaiño.</p>
<p>Hill behiñ, eta sal gero.</p>
        </body>
      </text>
      <text>
        <front>
          <head rend='Bold'><p>HERIOA ETA HILLTZERA DOANA</p></head>
        </front>
        <body>
<p>Herioak eztu nihoiz zuhur dena atzematen,</p>
<p>Bethi partitzera zeren hura prestik dagoen:</p>
<p>Bethi hark bere burua</p>
<p>Bai daduka abertitua,</p>
<p>Azken urhats haren egiteko orduaz.</p>
<p>Ordu hark badauzka, helas!</p>
<p>Bertze denbora guziak,</p>
<p>Egunak, orenak eta mementoak:</p>
<p>Bat ezta tributa zor ez dioenik,</p>
<p>Ez haren dretxotik itzur daitekenik</p>
<p>Erregen umeek munduan sartzeko</p>
<p>Begiak zabaltzen dituzte orduko;</p>
<p>Maiz ordu berean herioak daie</p>
<p>Bekokia itzaltzen urrikaldu gabe,</p>
<p>Mundutik partitzerako</p>
<p>Ez edertasunak, ez handitasunak,</p>
<p>Ez prestutasunak, ez gaztetasunak,</p>
<p>Deusek ez detzake hek salba garabik,</p>
<p>Herio latzaren segaren azpitik.</p>
<p>Noizbait ere mundu hunek den guziak,</p>
<p>Berreturen ditu haren ontasunak.</p>
<p>Hiltzea den baiño deus seguragorik;</p>
<p>Halere derragun, eztela garabik</p>
<p>Gutiago antsia demaikunik deusik.</p>
<p>Urthe ehun bizi ondoan,</p>
<p>Buryes bat hilltzera zoan.</p>
<p>Hau herioari zagokon pleintaka,</p>
<p>Zertan horla herresaka,</p>
<p>Nahi zuen bada eraman lasterka.</p>
<p>Testamenta araoz egiteko utzirik;</p>
<p>Abisatu gabe batere aitzinetik.</p>
<p>Zer! hola, ez bat, ez bi, berehala parti!</p>
<p>Diotza agudeak, aphur bat zaudezi:</p>
<p>Eztu nahi nere andreak hura gabe noan ni.</p>
<p>Badagot illobaso bat oraiño ezkontzekoa,</p>
<p>Etxean ere hegal bat oraiño egitekoa.</p>
<p>Zoin hertxakor zaren nausi barbaroa!</p>
<p>O zaharkitua! herioak derro:</p>
<p>Ustekabetan ez natzaik ni yin atzo;</p>
<p>Ene presaz eztuk hik zeren pleiñitu.</p>
<p>Ez haiza ehun urthe ya bizi izatu?</p>
<p>Paris guzian, hots, dietzadak aurki,</p>
<p>Hire berdiñ zahar agude bertze bi.</p>
<p>Frantzia guzian hamar emadatzik</p>
<p>Baiña abisu zenbait behar hindudan nik,</p>
<p>Eman, huntara hi prepara-razteko!</p>
<p>Orduan nitian xuxen kausituko,</p>
<p>Testasmenta sinatua,</p>
<p>Illobasoa ezkondua,</p>
<p>Etxea ere akabatua.</p>
<p>Zer! hire ezin ibillia,</p>
<p>Zangotako dardaria;</p>
<p>Beharritarik gorthua,</p>
<p>Begietan lanbrotua.</p>
<p>Sudur zilhotarik zikiña darian,</p>
<p>Senti ere hihaurk ez hukeien gisan;</p>
<p>Zentzua arras flakatua</p>
<p>Memorioa gldua</p>
<p>Galdua ahoko gustua:</p>
<p>Ez haudala gero diok abertitu?</p>
<p>Hauk etziren hanbat hiretzat abisu?</p>
<p>Izate guziak hiretzat ya ziren,</p>
<p>Nola hek batere izan ez baziren:</p>
<p>Iguzkiak berak hiretzat alferrak</p>
<p>Ditik bere artha ohituak.</p>
<p>Balia eziñ dakizkiken</p>
<p>Gauzak tuk erregretatzen.</p>
<p>Nik ikhus-arazi dauzkiat lagunak,</p>
<p>Edo hilltzen, edo hillak, edo eriak:</p>
<p>Hauk oro bada zer dire?</p>
<p>Hainbertze abis ezpadire?</p>
<p>Hots, agudea, hots, iharduki gabe,</p>
<p>Gaurgero parti haiteke.</p>
<p>Egiñ duken edo ez hire testamenta,</p>
<p>Republikarentzat guti dik inporta;</p>
<p>Herioak segur arrazoiña zuen:</p>
<p>Hoberena laiteke ezen,</p>
<p>Goatzea mundu huntarik</p>
<p>Nola desterru batetik,</p>
<p>Lehiaz bere herrira</p>
<p>Sumis eta alegera:</p>
<p>Arraizia aurpegian</p>
<p>Bakhea kontzientzia.</p>
<p>Ezen bada zenbat othe</p>
<p>Bidaia luza daiteke?</p>
<p>Agudea, badarasak!</p>
<p>Gazte hoiek ikhus-etzak</p>
<p>Hilltzera dioazinak,</p>
<p>Duda gabe glorioski,</p>
<p>Askotan ere kruelki,</p>
<p>Baiña bethi kuraioski.</p>
<p>Baiñan alferretan, dut egiñen oyhu,</p>
<p>Ez duke ene kharrak, ardiets efetu</p>
<p>Nor ere ezen baita, hilla iduriena,</p>
<p>Hura ohi da hilltzen bethi bortxazena.</p>
        </body>
      </text>
      <text>
        <front>
          <head rend='Bold'><p>HARITZA ETA SESKA</p></head>
        </front>
        <body>
<p>Haritzak erran zioen lehenago sesari,</p>
<p>Badukezu bai segurzuk tristea zertaz pleiñi:</p>
<p>Errege pettitta baduzu gaiñean,</p>
<p>Aski baduzu zer yasan:</p>
<p>Eta haizerik mendrenak,</p>
<p>Apenaz ur-gaiña ximurtzen duenak,</p>
<p>Gurtzera bura zaitu obligatzen.</p>
<p>Nik aldiz gothorki hauzoa hedoien</p>
<p>Dadukat nere kopeta:</p>
<p>Larhunek nola kapeta</p>
<p>Elhe-arraioak ditut bara-razten:</p>
<p>Uhar hazkarrenez naiz ere burlatzen.</p>
<p>Guziak zaikkitzu itsa haize zuri.</p>
<p>Aitzitik guziak iphar goxo niri.</p>
<p>Bazinte bedere yaio ordu onean,</p>
<p>Nere ostroila-zabal puxantaren pean;</p>
<p>Gaixoa, ez zinduke hanbat pairatzeko,</p>
<p>Aski bainintze ni zu defendatzeko.</p>
<p>Baiña ondikoz kasik bethi sortzen zare,</p>
<p>Non ere haizeak errege baitire:</p>
<p>Badiduritzait zerua</p>
<p>Zuretzat dela inyustua.</p>
<p>Zure urrikalpenak, zuhamuxeak derro,</p>
<p>Bihotza net ona dukezula dio:</p>
<p>Baiña utz-azu griña hori.</p>
<p>Haizeek ez dautet niri</p>
<p>Lotsa emaiten gehiago,</p>
<p>Zuri zeroniri baiño.</p>
<p>Doblatzen naiz, hautsi gabe.</p>
<p>Zuk, egia da, orai arte,</p>
<p>Heien kolpe gogorrener,</p>
<p>Azpiz sendo, gaiñez fier,</p>
<p>Iharduki diozute,</p>
<p>Bizkarra makurtu gabe.</p>
<p>Baiña gauden, othoi, azkenaren beira.</p>
<p>Hitz hoiek hjark zerratzala,</p>
<p>Hor dathor furian uhartz urrunetik,</p>
<p>Nihoiz ere athera bere erraietarik</p>
<p>Northeak zukeien ume terriblena,</p>
<p>Haritza iharrotsten hazkarki duena.</p>
<p>Hunek egiten du gogor;</p>
<p>Aldiz seskak badema amor.</p>
<p>Haizeak, kolpeak erredoblaturik,</p>
<p>Bata bertzearen asti gabe ondotik,</p>
<p>Haritz urguillusa haiñ du tormentatzen,</p>
<p>Non hedoien hauzo burua zuena,</p>
<p>Eta erroak hillen herrian zauzkana,</p>
<p>Erroz-gora baitu fiñean ezartzen.</p>
<p>Horla ikhusten dire,maisterrak askotan,</p>
<p>Mendeak irauten, egoitza bertean;</p>
<p>Berthutea pratikatuz.</p>
<p>Eta aldiz ikhusten dire bertze aldera,</p>
<p>Etxe hazkarrenak, yausten errekara,</p>
<p>Bizioa gida hartuz</p>
<p>Gauza guzietan bethi,</p>
<p>Bekio beha azkenari.</p>
        </body>
      </text>
      <text>
        <front>
          <head rend='Bold'><p>IHIZTARIA, BELATXA ETA ALLAUDA</p></head>
        </front>
        <body>
<p>Gaitztagiñen obra tzarrak</p>
<p>Net-ardura dire gureen eskusak:</p>
<p>Lege hori du munduak.</p>
<p>Menaia hazaten bertzen nahi baduk,</p>
<p>Menaiatu hihaurk bertzeak behar tuk.</p>
<p>Miraill baten bidez, mutill bat hari zen</p>
<p>Hegaztin xehe atzematen.</p>
<p>Mirailleko itxura brillanta ikhusirik,</p>
<p>Aillauda ariñ bat zen hurbilldu hartarik</p>
<p>Belatxa bat fite,</p>
<p>Bisa bis goiean,</p>
<p>Balentzan zagona hegalen gaiñean,</p>
<p>Hura ere ihizitik bethi bizi zena,</p>
<p>Eta oraindik oso barura zuena;</p>
<p>Yautsirik betbetan xori lañoari,</p>
<p>Tonbatik haiñ hurbill, kantuz zoanari</p>
<p>Zaio gaiñeratzen, eta atzapàrretan</p>
<p>Daduka ya segurean.</p>
<p>Hari dela haren gogara biphiltzen,</p>
<p>Hor ditu mutillak sareak zerratzen,</p>
<p>Eta briganta da hartua gelditzen.</p>
<p>Ihiztariari, laster itzulirik:</p>
<p>Utz nazazu, derro, nioan bizirik;</p>
<p>Egundaiño ez dautzut nik egiñ gaizkirik.</p>
<p>Ihardesten dio mutillak ariñki:</p>
<p>Eta xori horrek zuri,</p>
<p>Zer dautzuke bada nihoiz egiñ gaizki?</p>
        </body>
      </text>
      <text>
        <front>
          <head rend='Bold'><p>LEHOIÑAREN GORTHEA</p></head>
        </front>
        <body>
<p>Monarka lehoiñak behiñ yakindu nahi zuen</p>
<p>Zer leiñutarik zeruak sor-arazi othe zen.</p>
<p>Orotara kurrierak</p>
<p>Mezu beraz kargatuka,</p>
<p>Pekoen gonbidatzera</p>
<p>Erregeren gaztelura,</p>
<p>Egorriak izan ziren:</p>
<p>Eskribu harrek zakharren,</p>
<p>Zigillatua fazoiñez:</p>
<p>Illabethe bethe batez,</p>
<p>Erregek nahi zuela</p>
<p>Iduki gorthe pleniera.</p>
<p>Hunen hastean banket bat</p>
<p>Izanen zela ororentzat,</p>
<p>Baiña banket bat handia:</p>
<p>Eta gero komedia.</p>
<p>Tretu noble hartaz hark nahi baitzaien</p>
<p>Oror erakhutsi zoiñ betheretsu zen.</p>
<p>Bere yauregia beraz hark nobleki</p>
<p>Emaiten daie bill-toki.</p>
<p>Baiña hura gaztelua!</p>
<p>Hobeki zaiten deithua</p>
<p>Karnizeria-lekhua.</p>
<p>Odol zaflak hemen, hara-han hezurrak</p>
<p>Ez osoki garbituak;</p>
<p>Huna-hemen larru-puskak,</p>
<p>Eta urrina ezin-yasana</p>
<p>Sudurretan barna betan sartzen zena.</p>
<p>Phu! dio hartz yaunak han sartzearekiñ,</p>
<p>Tapatuz sudurra bere patarekin:</p>
<p>Hark hobeki egin zuken</p>
<p>Holako sinorik egiñ ez bazuen:</p>
<p>Ezen erregek koleran</p>
<p>Egorri zuen kuxean,</p>
<p>Satanen erresumara,</p>
<p>Miñardarena egitera:</p>
<p>Erran nahi da, itho zuen.</p>
<p>Ximinoari net ontsa zitzaioen</p>
<p>Erregek egin bengantza,</p>
<p>Izanik ere garratza.</p>
<p>Gero lodituz mintzoa</p>
<p>Lausengari gaindizkoa,</p>
<p>Eman zen laudatzen yaunaren kolera,</p>
<p>Eta haren atzaparra;</p>
<p>Gero zilloa ere, baita usaina bera:</p>
<p>Zoinaren aldean loren erregiña</p>
<p>Baitzen, zion, xoilki baratzuri miña.</p>
<p>Hunen lausengu soryesa</p>
<p>Izatu zen malurusa,</p>
<p>Eta izatu zuen hartzaren fin latza.</p>
<p>Gure yaun lehoiña nonbait,</p>
<p>Zela niri didurizait,</p>
<p>Robespierren kusi zenbait.</p>
<p>Axeria han hurbill zen:</p>
<p>Erregek erran zioen:</p>
<p>Haugia hi, eta erradak;</p>
<p>Zer ziok hire zudurrak?</p>
<p>Mintza hakit bada oraiñtxe</p>
<p>Itzal eta itzuli gabe.</p>
<p>Bertzeak kuxian: burutik behera,</p>
<p>Mafrundi txar batek daut hetsi sudurra:</p>
<p>Eta khendu baitaut usna,</p>
<p>Erran ez dezaket zer zaitan urrina.</p>
<p>Horla ederki athera zen.</p>
<p>Hau zuri bekizu balia irakhaspen.</p>
<p>Nahi baduzu ukhan, printzeen gorthetan,</p>
<p>Eta bertze yende handien etxetan,</p>
<p>Besta eta ongi ethorri,</p>
<p>Etzaren izan behar, sobra lausengari,</p>
<p>Ez erasle laiñoegi.</p>
<p>Baiñan izan zaite, horlako tokitan,</p>
<p>Ardura zure hitzetan,</p>
<p>Edo gaskoiñ edo norman.</p>
        </body>
      </text>
      <text>
        <front>
          <head rend='Bold'><p>KARROA ETA ULIA</p></head>
        </front>
        <body>
<p>Patar haretsu batean,</p>
<p>Ekhiaren khalda-pean,</p>
<p>Karro bat behin zioan,</p>
<p>Zahar, andere eta frailez kargatua,</p>
<p>Sei zaldi hazkarrez nekhez tiratua.</p>
<p>Barneko yendeak oro yautsi ziren:</p>
<p>Ukho egitera ya zaldiak zoazen,</p>
<p>Hats-hauntuak, eziñduak,</p>
<p>Izerdiz bokatatuak.</p>
<p>Badathor uli bat dena aferatua,</p>
<p>Gan-arazi nahiz karro gelditua.</p>
<p>Badoakote abrer aldera burrunbaz,</p>
<p>Animatu-nahiz hauk bere abarrotsaz.</p>
<p>Husu badabilla hegaztin hattea,</p>
<p>Ausik bat, gero bertzea.</p>
<p>Ikhustearekin karroa doala,</p>
<p>Aira uste du hark demola.</p>
<p>Yartzera badoa timoiñ muturrean,</p>
<p>Gero gutien ustean,</p>
<p>Eragillearen sudurraren puntan.</p>
<p>Mekanika doanean,</p>
<p>Yendea ere treiña onean,</p>
<p>Hegaztiñ antsiatua,</p>
<p>Bere eginduraz hartua,</p>
<p>Sartzen da banitatean.</p>
<p>Hara huna dabill nihon ez dagoke;</p>
<p>Yeneral on baten pare,</p>
<p>Zoiña, bere osteak kuraieztatzeko,</p>
<p>Eta biktoria laster beretzeko,</p>
<p>Herrunkaz-herrunka khexo bailabilke</p>
<p>Herstura publiko hartan gure ulia</p>
<p>Pleiñi da bakharrik oroz dela utzia;</p>
<p>Haren bizkar ere dela artha guzia;</p>
<p>Nehor eztela orotarik</p>
<p>Zaldiak lagundu nahi dituenik</p>
<p>Uruski yalgiten enpeiñu hartarik.</p>
<p>Hari zen fraile gaizoa</p>
<p>Erraten ofizioa:</p>
<p>Othoitzeko zer aroa!</p>
<p>Kantuz zagon damatxo bat;</p>
<p>Zentzu koxkoan hark etzukeien hanbat:</p>
<p>Zer tenore hauta musika egiteko!</p>
<p>Gure uli lamera doakote listo,</p>
<p>Beharri kantaletara</p>
<p>Bere kantua egitera:</p>
<p>Eta oraiño egiten ditu</p>
<p>Asko horlako haur-tretu.</p>
<p>Haiñitz nekhe iragan eta,</p>
<p>Kotxea goieratzen da.</p>
<p>Ha! dio uliak oraintxe,</p>
<p>Hats handia har daiteke.</p>
<p>Hanbat egiñ dudanean,</p>
<p>Huna ene yendeak zelhay ederrean.</p>
<p>Hola! zaldi, yaunak, nork bere kontua,</p>
<p>Dudan nik nere pagua.</p>
<p>Yende artean badire asko</p>
<p>Uli haren iduriko:</p>
<p>Noiz nahi bertzeren prest eskolatzera</p>
<p>Eta afera orotan sudurra sartzera.</p>
<p>Hastean badkite zer egin behar den,</p>
<p>Ondoan badakite zer egin behar zen.</p>
<p>Bertzeentzat bethi dotor handi dire,</p>
<p>Aldiz beretzat ez xoil aprendiz ere.</p>
<p>Horlakoak etxetik khasatzeko dire.</p>
<p>Bertzen egitekoez hainitz dakusanak,</p>
<p>Gaitzki egiten ohi hark ditu bereak.</p>
        </body>
      </text>
      <text>
        <front>
          <head rend='Bold'><p>ARRANOA ETA PHIKA</p></head>
        </front>
        <body>
<p>Hegaztinen erregiña</p>
<p>Arranoa deithzen dena,</p>
<p>Eta phika elhati Margota madama,</p>
<p>Bazoazen paseari,</p>
<p>Phentze buru bata gaindi.</p>
<p>Xoko baztertu batean,</p>
<p>Batzen dire ustekabean.</p>
<p>Margota izitu zen: aldiz arranoak</p>
<p>Ya ontsa bazkaldu zuenak,</p>
<p>Baderro: Komai, ez izi:</p>
<p>Goazen biak paseari.</p>
<p>Yupiter han goiekoa</p>
<p>Yainko ororen gaiñekoa,</p>
<p>Ardura omen da eneatzen,</p>
<p>Okupatua den arren</p>
<p>Mundoaren gobernatzen.</p>
<p>Ni zerbitzari harena,</p>
<p>Orok ongi dakitena,</p>
<p>Noiz edo noiz naski enea naiteke</p>
<p>Nere nausiaren pare.</p>
<p>Hots! denbora pasa, solhas emadazu;</p>
<p>Zeremoniak uzkitzu</p>
<p>Mokolux kuxean lothu zen erasten</p>
<p>Huntaz, hartaz, oroz; gauza hortan ezen,</p>
<p>Ezta ema zaharrik, ez eta edanskorik,</p>
<p>Hari konparatzekorik.</p>
<p>Etzen gure agasak deus ez zakienik.</p>
<p>Non zer pasatzen den nahi dio ekharri</p>
<p>Dama arranoari berri.</p>
<p>Yauzi motxka dabillala,</p>
<p>Toki batetik bertzera,</p>
<p>Espiun paregabekoa,</p>
<p>Yainkoak badaki helas! nolakoa.</p>
<p>Eskaintza hau gaitziturik</p>
<p>Eta koleran sarthurik,</p>
<p>Arranoak derro: Xuhurra baduzu</p>
<p>Zure etxea goarda zazu:</p>
<p>Hitzuntzi, Mokoluz, adiu:</p>
<p>Nere gorthean eztut nik</p>
<p>Zaren bezalako hitzkari beharrik;</p>
<p>Karatera hori hagitz da txarra ezen</p>
<p>Margotak etzuen bertzerik galdetzen:</p>
<p>Sobra zen tokian, ez baitzen fidatzen.</p>
<p>Ezta gauza ustetzen den bezalakoa</p>
<p>Printzen egoitzetan, sartzeko dretxoa.</p>
<p>Hetan trantze kruelenak</p>
<p>Estire falta direnak.</p>
<p>Espiun, erreportarik</p>
<p>Han dire topatzen, bekokiz arraiak,</p>
<p>Bihotzez bertzelakoak:</p>
<p>Gorderik yazarle bata bertzeari;</p>
<p>Ororentzat dire legez higuingarri.</p>
<p>Urus toki hetan, Margotak bezala,</p>
<p>Dituena bi yaunzkura:</p>
<p>Bata bere herrikoa,</p>
<p>Eta bertzea hangoa.</p>
        </body>
      </text>
      <text>
        <front>
          <head rend='Bold'><p>BI AHUNTZAK</p></head>
        </front>
        <body>
<p>Egiñ dutenean beren alha-aldia,</p>
<p>Lotzen zaie ahuntzer ibilli nahia:</p>
<p>Gogoz arinsko, eta libertate gura,</p>
<p>Badoazi kurri fortuna-ketara.</p>
<p>Hurbill balinbada halako tokirik,</p>
<p>Ez bide, ez bidexka nihora ez dutenik,</p>
<p>Ez-ta giza oiñ arrastorik,</p>
<p>Kaprizak hetara daramatza bethi.</p>
<p>Arrokaz-arroka, leze-hegiz-hegi,</p>
<p>Net artexki badabiltza:</p>
<p>Aziñda igaillea deusez ezta lotsa.</p>
<p>Zoazila beraz horrela ahunmtx bi</p>
<p>Zoiñ bere alde kurri-kurri,</p>
<p>Biek zutela ere berdiñ patta xuri,</p>
<p>Urrundu ziren hatterik</p>
<p>Phentze beherekotarik.</p>
<p>Zirenean zoiñ bere alde hola aphur bat ibilli,</p>
<p>Elkhar gana gerthuz zuten bidea hek itzuli.</p>
<p>Ibai batek ditu biak separatzen;</p>
<p>Zubitzat han ezta soliba bat baizen:</p>
<p>Zoiñtan andreier bi soiñez soiñ yarririk,</p>
<p>Pasa ez bailaizte salborik.</p>
<p>Bertzalde ibaiak han zaraman gaiak,</p>
<p>Eta uren ondo handiak,</p>
<p>Behar zituen izitu</p>
<p>Eta lotsaz herabetu,</p>
<p>Gure bi marimutillak.</p>
<p>Bedariak lanyer hauk guzien bistan,</p>
<p>Finkatzen dire xedean.</p>
<p>Batek bi haiña hetarik</p>
<p>Egiten du bere aldetik</p>
<p>Zubian sartzeko urhats bat,</p>
<p>Bertzeak ere orobat.</p>
<p>Gogoratzen zaizkit niri bada oraintxe</p>
<p>Betan errege bi puxant eta noble,</p>
<p>Luis hamalaurgarrena,</p>
<p>Eta Philip laurgarrena,</p>
<p>Bidasoaren uretan,</p>
<p>Irlaxka ospatu batetan,</p>
<p>Elkhar-ganatzen direla</p>
<p>Ezkontza bat egiñ han behar dutela.</p>
<p>Hala urhatsez-urhats eta musuz-musu,</p>
<p>Zubian badoazkitzu</p>
<p>Gure andre kurritzalleak.</p>
<p>Baiña nola ziren biak nola biak,</p>
<p>Ethorkiaz fiertuak,</p>
<p>Zubi erditsura heldu direnean,</p>
<p>Biek amaiñatu ez zuten nahi izan.</p>
<p>Glorios baitzen bat, bere iraganetan,</p>
<p>Bazuela ahuntz bat, Yupiter haurrean</p>
<p>Bere errape urusaz bazkatu zuena,</p>
<p>Amalthea deitzen zena.</p>
<p>Bertzeak zakharla titulu bertze bat</p>
<p>Zuena goratzen edozeiñ bezanbat:</p>
<p>Kopetaz kopeta zubian yarriak</p>
<p>Gure andere hisitiak,</p>
<p>Ez beharrez elkhar utzi</p>
<p>Pasatzera lehenbixi;</p>
<p>Sobera lehiaturik,</p>
<p>Biak betan lerraturik,</p>
<p>Urera ziren erori.</p>
<p>Hori bera da gerthatzen</p>
<p>Maiz fortunaren bidean;</p>
<p>Batak bertzeari zeren</p>
<p>Irabaz-bide berean</p>
<p>Nahi baitio yazarri,</p>
<p>Ez dadiñ yalgi hobeki.</p>
<p>Etsaiari dio halaber bertzeak</p>
<p>Egiten bertzen hainbertze;</p>
<p>Hala non finean biak</p>
<p>Errekaratzen baitire.</p>
        </body>
      </text>
      <text>
        <front>
          <head rend='Bold'><p>AXERIA, ULIAK ETA SAGARROIA</p></head>
        </front>
        <body>
<p>Axeri bat behiñ, oyhantar zaharra,</p>
<p>Nihon bazen eta madre eta maltzurra,</p>
<p>Ihiztariz kolpatua,</p>
<p>Zatzan basan hedatua.</p>
<p>Odol-trazak gida laster haren-gana</p>
<p>Suryitu zen hegaztina</p>
<p>Ausikilari samina</p>
<p>Ulia deitzen duguna.</p>
<p>Pleintaka zerura hasi zen eria,</p>
<p>Nolaz zuken harrek haiñ etsai zoria,</p>
<p>Haiñ bertze pairatu behar ukhaiteko,</p>
<p>Uliez fiñean yana ere izaiteko.</p>
<p>Zer! hauiek gaiñera dathorzkidan niri</p>
<p>Oyhantar orotan bada abillenari!</p>
<p>Noiztik hunat axeria</p>
<p>Da poxiñ haiñ berezia?</p>
<p>Eta buztan hau zertako?</p>
<p>Badea deusetarako?</p>
<p>Karga inutil bat ez dea?</p>
<p>Hoa! animale ladrea</p>
<p>Dakikela madarika!</p>
<p>Komunetik hadi bazka.</p>
<p>Sagarroi bat handik hurbill bizi zena,</p>
<p>Presuna aiphatu nik oriño ez dudana,</p>
<p>Badathorko urrikaldurik:</p>
<p>Duela ordu beretik</p>
<p>Nahi gaizoa libratu</p>
<p>Oste khexos, ostriñatu</p>
<p>Haren ausikietarik.</p>
<p>Ehunka nere sistetan</p>
<p>Sarthuko ditiat bertan:</p>
<p>Eta eztuk izanen, hauzo,</p>
<p>Derra, aboro pairatzeko.</p>
<p>Ez, bertzeak derro; begirauk ni-gatik,</p>
<p>Holakori egitetik.</p>
<p>Utz-kik bere othuruntzaren</p>
<p>Trankill-trankilla akabatzen:</p>
<p>Hauk asexe dituk: tropela berri bat</p>
<p>Balathorkiket giñerat,</p>
<p>Kruel, hamikatuago:</p>
<p>Ez laitek enetzat segur hobeago.</p>
<p>Yende-artean bethiere</p>
<p>Falta ezta gose eta yale.</p>
<p>Gorthetan, tribunaletan,</p>
<p>Sal-eroslen botiketan,</p>
<p>Nasai hauk aurkitzen dire:</p>
<p>Sos arrapatzaille, yenden xukatzaille.</p>
<p>Populuak ere, noizpait unhaturik</p>
<p>Eta koleran sarthurik,</p>
<p>Edo xarlatanek, aise trunpaturik</p>
<p>Dukenean egiñ reboluzionea,</p>
<p>Gauza da duda gbea,</p>
<p>Aseak baditu khentzen,</p>
<p>Goseak tuela hartzen:</p>
<p>Bere kortea ere batere ez hobetzen:</p>
<p>Baiña areago bai segurez bihurtzen.</p>
        </body>
      </text>
      <text>
        <front>
          <head rend='Bold'><p>LISTORRAK ETA ERLEAK</p></head>
        </front>
        <body>
<p>Ofizialea zoiñ den,</p>
<p>Obrak dauku erakhusten.</p>
<p>Ezti-breska zenbait, utziak debalde,</p>
<p>Bazauden yaberik gabe.</p>
<p>Ethorririk listor batzu,</p>
<p>Nahi izan zuzten beretu.</p>
<p>Erlek egiñ zuten kontra:</p>
<p>Eraman izan zen gauza yuietara:</p>
<p>Hartu zen ere yuietzat</p>
<p>Hartako zen listafin bat.</p>
<p>Yuiatzea gauza etzen errex hanbat.</p>
<p>Baziren bai lekhukoak</p>
<p>Haltoki bazerratenak,</p>
<p>Ikhusi zirela airetan</p>
<p>Ibiltzen luzaro, bresken ingurutan,</p>
<p>Halako animale batzu</p>
<p>Hegaldu, ta burrunbatsu,</p>
<p>Luzesko gorphutzez, kolorez ubelak,</p>
<p>Erleak ziduritenak.</p>
<p>Baiña zer! listorrer ere</p>
<p>Marka hauk badozkote.</p>
<p>Arrazoiñ horietara,</p>
<p>Gure listafiñ lamera</p>
<p>Atrebitzen ezta deliberatzera.</p>
<p>Eta nahiz ukhan argi gehiago</p>
<p>Ankesta berri bat behar dela dio.</p>
<p>Deitzen dute lekhukotzat</p>
<p>Xinaurrieria oso bat.</p>
<p>Baiña pontua halere</p>
<p>Argitzen ezta batere.</p>
<p>Orduan, yendeak, hauk oro zertako?</p>
<p>Erle zuhur batek dio.</p>
<p>Sei illabete ya baduke nonbait han,</p>
<p>Gauza ezin yuiatuz dagola dilindan.</p>
<p>Ikhus-azue garela</p>
<p>Hastean bezain gibela.</p>
<p>Horla doala denbora</p>
<p>Eztia doa galtzera;</p>
<p>Yuieak, klaro errateko,</p>
<p>Ordu luke khexatzeko.</p>
<p>Ala, oraindik ez othe du,</p>
<p>Aski hartza milikatu?</p>
<p>Hanbat ankesta eta palabria gabe,</p>
<p>Pondu hau trenka daiteke.</p>
<p>Lanean loth gaiten, gu gure partetik,</p>
<p>Eta listorrak beretik.</p>
<p>Horla da ageriko ezen,</p>
<p>Zoinek dakiten egiten</p>
<p>Yusa haiñ gozo batekin,</p>
<p>Breskak hanbat antzerekiñ.</p>
<p>Desafio horlakoa</p>
<p>Etzaiten listorrer izan gustukoa.</p>
<p>Eta errefusatuz, erakutsi zuten</p>
<p>Antze horlakotik hek zoiñ urrun zauden.</p>
<p>Eta erleen faboretan</p>
<p>Yuiamendua zen eman.</p>
<p>Hauzi guziak oxala</p>
<p>Balire yuiatzen fablean bezala!</p>
<p>Eta kausa orotan segi</p>
<p>Turkoen moda baledi</p>
<p>Ez laite bertze kodarik</p>
<p>Zentzu naturala baizik:</p>
<p>Ez eta haiñbertzen gastatu beharrik.</p>
<p>Baiañ orai gaituzte biphiltzen, iresten,</p>
<p>Luzamenez arruinatzen.</p>
<p>Fiñean, hanbat da egiten,</p>
<p>Non ostria bethi baita yuiearen,</p>
<p>Koskoak xoilki partiden.</p>
        </body>
      </text>
      <text>
        <front>
          <head rend='Bold'><p>EMAZTE ITHOA</p></head>
        </front>
        <body>
<p>Nik ez nerrake: Ezta deusik,</p>
<p>Ema bat ithotzen baizik.</p>
<p>Ezen ezta guti hori:</p>
<p>Zor zaio ere setsoari</p>
<p>Dadiñ erregretatua;</p>
<p>Delakotz giza-kastaren erdi preziatua.</p>
<p>Ez derat hau funtsik gabe:</p>
<p>Denaz gero kestione</p>
<p>Ema batez fable huntan,</p>
<p>Ibaso baten uretan,</p>
<p>Ondiko lastimosenaz,</p>
<p>Bere fiña ukhan zuenaz:</p>
<p>Erran nahi da, itho zenaz.</p>
<p>Senharra zabillan gorphutzaren billha,</p>
<p>Nahiz, komeni bezala,</p>
<p>Egiñ azken ohoreak,</p>
<p>Frogu, orazioneak.</p>
<p>Hala beharra ere, orduan</p>
<p>Ondikozko ibaso haren hegietan,</p>
<p>Yende bazabillan gerthuz pasaietan,</p>
<p>Gerthatu zenaren berri yakiñ gabe.</p>
<p>Senhar hunek beraz galdetzen diote:</p>
<p>Ea ikhusi duten</p>
<p>Haren andrearen</p>
<p>Nihon trazarik batere?</p>
<p>Ez, derra batek hetarik;</p>
<p>Baiña beherago ganik,</p>
<p>Segituz uren yautspena,</p>
<p>Dukezu ediren xerkatzen duzuna.</p>
<p>Bertze baek aldiz baderro kontrara:</p>
<p>Hobe da itzul zaiten gibeleko aldera,</p>
<p>Gaiñ-aldean xerkatzera.</p>
<p>Zenbat nahi gaiak deraman beheiti,</p>
<p>Emen ohizko hisiak,</p>
<p>Eta kontra egiñ nahiak,</p>
<p>Segur da gorphutza daramala goiti.</p>
<p>Aski sasoiñ kontra hemen</p>
<p>Haiña hura zen burlatzen.</p>
<p>Kontra-egiñ beharraz bada kestione,</p>
<p>Arrazoiñ zuen-ez nik aise ez nerrake.</p>
<p>Baiña emaren baithan, defaut horlakoa</p>
<p>Dadiñ edo ez dadiñ baitezpadakoa</p>
<p>Gauza da den segurena,</p>
<p>Harekiñ sorthuren dena</p>
<p>Berarekin hillen dela:</p>
<p>Eta kontra-eginen hark bethi duela</p>
<p>Hill eta ere ahal bada.</p>
        </body>
      </text>
      <text>
        <front>
          <head rend='Bold'><p>SABELA ETA MENBROAK</p></head>
        </front>
        <body>
<p>Behar zaiten izan erregetasuna</p>
<p>Nere obraren hastapena:</p>
<p>Alde gisa batetarik</p>
<p>Konsideratuz gerostik,</p>
<p><hi rend='Italic'>Gaster </hi>yaunak dakhar haren imayina.</p>
<p>Deusik harrek badu falta,</p>
<p>Gorphutz guzia pleiñi da.</p>
<p>Harentzat bethi lanean</p>
<p>Haritzeaz, azkenean</p>
<p>Aseak menbroak, egiñ zuten xede,</p>
<p>Elkhar aditurik, deusik hari gabe</p>
<p>Nor bere alde bizitzeko</p>
<p>Ale aithorenseme, lazo,</p>
<p>Harrek, zerraten, gu gabe,</p>
<p>Airez bizi behar luke.</p>
<p>Kargako abreak iduri,</p>
<p>Nekhatzen gare net, darigula izerdi.</p>
<p>Eta guzia norentzat?</p>
<p>Bakharrik alfer horrentzat:</p>
<p>Deusik ez dathor guretzat.</p>
<p>Egiten du har eta eman;</p>
<p>Dathorkiona zergetan,</p>
<p>Badoako faboretan:</p>
<p>Gauza berdiñ da horlatan.</p>
<p>Harentzat guziak trabaillatzen dire;</p>
<p>Haren ganik xaindez, orok hartzen dute</p>
<p>Bere mantenimendua.</p>
<p>Hark langille penatua</p>
<p>Bizitzeko du laguntzen</p>
<p>Negozianta aberasten,</p>
<p>Yuieak hark ditu, oneski pagatzen,</p>
<p>Laborariari hark nekhea ariñtzen,</p>
<p>Soldadua sariztatzen:</p>
<p>Fiñean, emaitzak ehun tokitara</p>
<p>Barraiatzen dituela,</p>
<p>Arrimu onean harrek ezarria</p>
<p>Daduka estatu guzia.</p>
<p>LIBURU LAURGARRENAREN AKABANTZA</p>
        </body>
      </text>
      <text>
        <front>
          <head rend='Bold'><p>LIBURU BORTZGARRENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>ERHOA ZUHURTZIA SALTZEN</p></head>
        </front>
        <body>
<p>Zaude urrunsko bethi zoroen menetik,</p>
<p>Kontseillu hoberik ez demaitzuket nik.</p>
<p>Zuhurrena daite bethi</p>
<p>Ihes egitea kasko arrailduari,</p>
<p>Aire sartzen zaionari:</p>
<p>Erhoekin trebe izan nahi denak</p>
<p>Ez duke kaskoa betheena berak.</p>
<p>Erho bat zabillan karrikaz karrika</p>
<p>Zentzua saltzeko bazuela oyhuka.</p>
<p>Eta yendea ostez,</p>
<p>Erosi beharrez,</p>
<p>Bazoakon herresaka.</p>
<p>Lehenik bazuten asko yasaiteko</p>
<p>Erhoaren eskarnio</p>
<p>Bazaraman gero bakotxak berekin.</p>
<p>Behar zena pagturik,</p>
<p>Erho marxantaren eskutik harturik,</p>
<p>Mazelako fin bat hari bi brazekin.</p>
<p>Gehienak segur aserretzen ziren:</p>
<p>Baiña her bala zer zakioleten?</p>
<p>Burlatuenak hek zauden.</p>
<p>Hobe ere zuketen egitea hirri,</p>
<p>Eta ixil-ixila goatea itzuri</p>
<p>Bere zaflako eta hari.</p>
<p>Gauzari zentzurik billhatu nahia,</p>
<p>Zaiten agertzea bere iñorantzia,</p>
<p>Meezitzea ere guzien hirria.</p>
<p>Zentzua ezen nondik izan ahal daite</p>
<p>Erho batek egin dukenaren berme?</p>
<p>Zer nahi daiten iragan</p>
<p>Kasko nahasi batean,</p>
<p>Haren kausa ezta zentzua,</p>
<p>Baiña bakharrik gerthua.</p>
<p>Trunpatu bat, bedariak,</p>
<p>Zartako erosia eta hari brazak</p>
<p>Ez baitzetzaken hark ahantz niholere,</p>
<p>Ez utz esplikatu gabe,</p>
<p>Zuhur baten ganat egun batez gan zen,</p>
<p>Argi zerbait hortik bill othe zezaken.</p>
<p>Eta erran zioen hunek berehala:</p>
<p>Hyeroglifak zirela.</p>
<p>Eta gauza aphur bat esplikatzerako,</p>
<p>Erran zion hula gero:</p>
<p>Yende ongi kontseillatuek</p>
<p>Edo zentzuari bethi darraizkonek,</p>
<p>Bere eta erhoen artean,</p>
<p>Ahal duketen guzian,</p>
<p>Baitezpada dute emanen</p>
<p>Zuk erosi hari horren</p>
<p>Luzetasuna bederen.</p>
<p>Non ez, igurik bezate</p>
<p>Zenbait holako atsekabe.</p>
<p>Etzare ez neganatua:</p>
<p>Erho hark segurki saltzen du zentzua.</p>
        </body>
      </text>
      <text>
        <front>
          <head rend='Bold'><p>EYHARAZAIÑA, HUNEN SEMEA ETA ASTOA</p></head>
        </front>
        <body>
<p>Ororen gogara nahi bada egiñ,</p>
<p>Oro gaitzituak uzten dire berdiñ.</p>
<p>Frogatzeko erran hau zoiñ den egia,</p>
<p>Ondoko fable hau daiteke balia.</p>
<p>Asto bat zioan behiñ,</p>
<p>Eyhara bateko aita-semeekiñ:</p>
<p>Aita zen zaharra,</p>
<p>Semea aldiz haurra:</p>
<p>Ez hargatik haiñ haurra ere,</p>
<p>Orhoit banaiz ontsa, bazituzken urthe</p>
<p>Hamabortz bat edo hamalaur bedere.</p>
<p>Biek zaramaten feriara astoa,</p>
<p>Hau ongi saltzeko zutela gogoa.</p>
<p>Salgai eta fresko zedin izan arren,</p>
<p>Laur atzak amarraturik,</p>
<p>Haga gothorsko batetik</p>
<p>Dilindan ezarri zuten:</p>
<p>Eta gero biek zaramaten horla,</p>
<p>Lustra bat ziduriela.</p>
<p>Zer yende iñorant, bastoak,</p>
<p>Konpaiñes sinple, tontoak!</p>
<p>Zerran batek gelditurik,</p>
<p>Hirriz zabaltzen zelarik.</p>
<p>Zer komedia hau othe</p>
<p>Yokatu behar daukute?</p>
<p>Hirur hoitan astoena,</p>
<p>Ezta segur uste dena.</p>
<p>Agude gaizoak hitz horietara,</p>
<p>Laster ikhusten du iñorant bat dela.</p>
<p>Aparaillua urraturik,</p>
<p>Abrea ezartzen du xutik.</p>
<p>Beharri-luz nola baitzoan gogara</p>
<p>Lehenbiziko gisara,</p>
<p>Miñki bere erdaran errenkuratzen da:</p>
<p>Nagusia ordean kau hari ezta:</p>
<p>Yauz-arazten dio semea gaiñera,</p>
<p>Darraiola ondotik bera.</p>
<p>Eta gerthuz, orduantxe,</p>
<p>Hirur tratulari hor agertzen dire:</p>
<p>Ikhuskari hura gustatzen etzaie.</p>
<p>Zaharrena mutillari</p>
<p>Alegiñ guzian oyhuz zaio yarri:</p>
<p>Hola he! yauntto hauts bazinte hortik?</p>
<p>Segur ez zinduken nik erran beharrik;</p>
<p>Etzare egiña ukhaiteko</p>
<p>Bizar zuri bat lekaio!</p>
<p>Zaharrari igaitea,</p>
<p>Morroiñari segitzea.</p>
<p>Yaunak, dio eihara zainak,</p>
<p>Duen konplimendu zuen nahikarak.</p>
<p>Mutilla da yautsten, agudea igaiten,</p>
<p>Hirur neskatila pasatzen baitziren,</p>
<p>Nola, ohi bezala, mokoluze ziren:</p>
<p>Zer ahalkeria! batek derra oihuka,</p>
<p>Doan nerhabea horrela mainguka!</p>
<p>Aldiz lele handi hori,</p>
<p>Abade yaun bat iduri,</p>
<p>Dioan abre gaiñean</p>
<p>Morgarik handienean,</p>
<p>Egiñez xokorrarena,</p>
<p>Bere ustez den zuhurrena!</p>
<p>Ezta, gizak dio bere asto gaiñetik,</p>
<p>Nere adiñeko xokorrik</p>
<p>Neskatxa, sinhez nazazu,</p>
<p>Zoazi aitziñat, xuhurra baduzu.</p>
<p>Oh! baiña hirur mokoak</p>
<p>Eztire hoiñ labur ez gelditzekoak.</p>
<p>Asko bertze ditxo oraiño</p>
<p>Zaharrari badoazko;</p>
<p>Bera ere ixilik ez dago.</p>
<p>Baiña uste du are huts egiñ duela;</p>
<p>Hartzen du semea bere gibelera.</p>
<p>Zenbait urhatsen buruan,</p>
<p>Pasatzen baitzen orduan,</p>
<p>Hirur-garren tropela bat,</p>
<p>Hauk ere azkeneko malobra hortarat,</p>
<p>Kausitzen dute errateko.</p>
<p>Yende hauk erhoak dire, batek dio.</p>
<p>Ya, ya ez doake abrea;</p>
<p>Ukhaldien pean hillen da tristea.</p>
<p>Zer! karga hoiñbertze borriko maltsoa!</p>
<p>Hoiñ gogorki sehi trata adiñekoa!</p>
<p>Duda gabe hoiek doaz merkatura</p>
<p>Horren larrua saltzera.</p>
<p>Ya, ya eyharazaiñak samiñki badio,</p>
<p>Ongi behar dela segur izan erho,</p>
<p>Nahi duena egiñ ororen gogara;</p>
<p>Eta bere aitarenera!</p>
<p>Halarik ikhus dezagun</p>
<p>Ea nolazpait nonbaitik,</p>
<p>Bie bertze bat harturik,</p>
<p>Azerta ahal dezakegun</p>
<p>Yautseten dire biak: beharriluz phozik</p>
<p>Badoa aitzinean, hutsik.</p>
<p>Handik aitziñaxeago</p>
<p>Topatzen dute hulako</p>
<p>Hunek, moda dea, dio:</p>
<p>Asto yauna doan ariñ,</p>
<p>Eyharazaiña aldiz inkomoda dadiñ?</p>
<p>Yabea ala astoa daiteke egiña othe</p>
<p>Garraiatzeko, eta yasaiteko nekhe?</p>
<p>Kopa eder batean,</p>
<p>Espres eginean,</p>
<p>Zerratzen nolaz ez dute?</p>
<p>Bere oiñetakoak dituzte higatzen,</p>
<p>Astoa aldiz menaiatzen!</p>
<p>Manexek aldiz bertzela,</p>
<p>Yoana ikhustera doala,</p>
<p>Abreari zaio yauzten;</p>
<p>Nola ere koplek dakharten.</p>
<p>Zer asto trikun ederra!</p>
<p>Miñki agudeak orduan baderra:</p>
<p>Asto bat naiz, egia da,</p>
<p>Segur da, ez dezaket ukha:</p>
<p>Baiña gaurtik hara, nazaten kritika,</p>
<p>Edo nazaten aproba:</p>
<p>Erran dadiñ zerbait, edo ez dadiñ erran,</p>
<p>Nere eta eneen gaiñean,</p>
<p>Nere buruz xoilki naiz ni yokaturen.</p>
<p>Hala zuen egiñ, eta ontsa egiñ zuen.</p>
<p>Zoazi soldadu, zaite egiñ abokat,</p>
<p>Har zazu andre, edo zoaz komenturat.</p>
<p>Edo seminariorat;</p>
<p>Zoaz, zatho, zaude, herritik ez mugi,</p>
<p>Edo hiriz-hiri zoaz kurri kurri:</p>
<p>Yendek erasiko dute zutaz bethi.</p>
<p>Baiña zuk eginen duzu denez hirri,</p>
<p>Baldiñ badaukazu bethi</p>
<p>Sano kontzentzia, xedea ere garbi;</p>
<p>Bi gauza horiek falta baditutzu,</p>
<p>Bakhea alferretan xerkaturen duzu;</p>
<p>Ez deusek emanen dautzu ere asaldu.</p>
        </body>
      </text>
      <text>
        <front>
          <head rend='Bold'><p>GAIZKI EZKONDUA</p></head>
        </front>
        <body>
<p>Ona bethi balitz ederraren lagun,</p>
<p>Nor ez ezkon bihar baiño lehen egun?</p>
<p>Baiña nola aspaldi dibortzatu ziren,</p>
<p>Eta gorphutz eder hagitz guti baizen</p>
<p>Ezbaita, arima eder bat aloyiturik,</p>
<p>Gauza biak betan yuntatzen tuenik:</p>
<p>Ez aipha ezkontzea niri;</p>
<p>Nahi duena ezkon bedi.</p>
<p>Ikhusi izan ditut nik asko menaiu;</p>
<p>Ez zait zalegarri xoil bat iduritu.</p>
<p>Halere gizonen hurren laur laurdenak,</p>
<p>Lotsatu gabe lanyerak,</p>
<p>Barku hortan phozik enbargatzen dire;</p>
<p>Hurren laur laurdener dolutzen zaie ere.</p>
<p>Badakhart bat, zoiñak, dolutu ondoan,</p>
<p>Deusik ez baitzuen hoberik atzeman</p>
<p>Kasatzea baiño etxetik andrea.</p>
<p>Ema moker, zikoitz ta mokoluzea,</p>
<p>Deus etzen hunen gogara,</p>
<p>Ez deus behar zen gisara;</p>
<p>Berantegi yaiki, goizegi ohera,</p>
<p>Hau xuri, hori beltz, gero bertze hura:</p>
<p>Erhotzen ziren sehiak;</p>
<p>Ez zirauken ya nausiak;</p>
<p>Yauna deusez ez ohartzen,</p>
<p>Yaunak oro despendatzen;</p>
<p>Yauna kurri dabill, yauan ezta mugitzen.</p>
<p>Hanbat harrek erran zuen,</p>
<p>Non fiñean yaunak, eziñ yasanez ya</p>
<p>Duende haren erasia,</p>
<p>Baitzuen egorri fite baserrira,</p>
<p>Bere burhasoetara.</p>
<p>Horra bada non den etxeko andre ohia,</p>
<p>Neska antzara-zaiñ batzuen</p>
<p>Eta mutill urde-zaiñen</p>
<p>Konpaiñian ezarria.</p>
<p>Ephe bat gan den ondoan,</p>
<p>Aphur bat mudatu daitekelakoan,</p>
<p>Senharrak berriz hartzen du.</p>
<p>Ea bada! zer diozu?</p>
<p>Han nola zare bizitu?</p>
<p>Kanpainako bizi laiño eta inozenta</p>
<p>Zure gustukoa othe da?</p>
<p>Bai bada, diotza; baiñan ikhusteak,</p>
<p>Zirela hango yendeak,</p>
<p>Gureak bezain alferrak,</p>
<p>Hagitz ninduen kexatzen:</p>
<p>Ez nik erran faltaz, ezen</p>
<p>Ederrik aditzen zuten.</p>
<p>Baiñan irabazten nik ez nuen deusik</p>
<p>Lazo hek ororen etsaikoa baizik.</p>
<p>Hola! andrea, dio senharrak kuxian,</p>
<p>Baldiñ karaktera zuk zorigaitzean</p>
<p>Haiñ txarra baduzu, non, istant bat xoilki</p>
<p>Goizean apenz zurekin daudenak,</p>
<p>Arratsean gero bihurtzen direnak,</p>
<p>Bakhean zurekiñ eziñ badathorzi:</p>
<p>Zer eginen dute horlatan sehiek,</p>
<p>Egunak dituen ordu guzietan,</p>
<p>Hekien kontra furian</p>
<p>Ikhusiko zaituztenek?</p>
<p>Eta zer eginen du zure senharrak,</p>
<p>Zure aldean gau-egunak</p>
<p>Goan detzan nahi duzunak?</p>
<p>Zoaz, bihur zaite baserrira: adio.</p>
<p>Baldiñ nik hatsa dudaiño,</p>
<p>Bazaitut berritan deitzen huna handik,</p>
<p>Badathorkit ere horlako gurarik,</p>
<p>Tuzkedan hillen herrian,</p>
<p>Nere obenen kaztigutan,</p>
<p>Bi sahetsetan nik bethi,</p>
<p>Zu iduri emazte bi.</p>
        </body>
      </text>
      <text>
        <front>
          <head rend='Bold'><p>UZKINAXO PAONAREN LUMEZ BERREGINDUA</p></head>
        </front>
        <body>
<p>Sasoiñean paona bati</p>
<p>Lumak zitzaizkon erori:</p>
<p>Uzkinaxo batek, oro billdu eta,</p>
<p>Hetaz zuen egiñ bere tualeta.</p>
<p>Gisa hartan aphaindurik,</p>
<p>Anpurus eta haidorrik,</p>
<p>Gan zen fite morgatzera</p>
<p>Paona hatzuen baltsara:</p>
<p>Uste baitzuen hark hala</p>
<p>Personaia eder bat zela.</p>
<p>Batek ezagutu zuen:</p>
<p>Eta bertan izatu zen,</p>
<p>Burlatua, xistutua,</p>
<p>Trankatua, yokatua,</p>
<p>Bai eta yaun Paonek zoiñ gehiagoka,</p>
<p>Furian moko-kolpeka,</p>
<p>Biphildu zuten ederki.</p>
<p>Gan zenean gero ihesi,</p>
<p>Handik bere kidetara,</p>
<p>Hauk fite eman zuten borthatik kanpora.</p>
<p>Uzkinaxo horren pare</p>
<p>Munduan asko badire:</p>
<p>Bertzerena hartuz, hek ondu baitire.</p>
<p>Zer othe zen yuiatzeko.</p>
<p>Hauk erran zuten hasteko:</p>
<p>Segurez gauza ikhusia</p>
<p>Zela gerlako untzia,</p>
<p>Eta beere fragata;</p>
<p>Handik laster etzen baizikan brulota,</p>
<p>Geroxeago kanota,</p>
<p>Oraiño gero balota:</p>
<p>Azkenekotzx etzen deusik</p>
<p>Haga zamaxea hat baizik.</p>
<p>Ah! mundu huntan zenbatez</p>
<p>Ez daiteken erran legez:</p>
<p>Zerbait diduri urrundik</p>
<p>Eta deus ezta hurbildik!</p>
        </body>
      </text>
      <text>
        <front>
          <head rend='Bold'><p>ANDREIERRA SOILHARU BATEAN SARTHUA</p></head>
        </front>
        <body>
<p>Behiñ andreier madama,</p>
<p>Gerri luxe-lerden-duna,</p>
<p>Xilo hertsiño batetik,</p>
<p>Ez guti eforta egiñik,</p>
<p>Sarthu zen bada azkenean</p>
<p>Granera aberats batean:</p>
<p>Eri-ondo, onera zen emana doiean.</p>
<p>Han bere gogara poxiñ on-zaleak</p>
<p>Egiñ zituen aseak.</p>
<p>Haritu zen yan eta yan;</p>
<p>Yaiñkoak daki orduan</p>
<p>Zer bizi zuen egiñ han:</p>
<p>Eta zingar gizen zenbat zen suntsitu!</p>
<p>Baiña zer zitzaion damari gerthatu?</p>
<p>Betan zen loditu, gizendu, zabaldu;</p>
<p>Kortzetarik etzen oraindik asmatu.</p>
<p>Aste oso-bat gan zenean,</p>
<p>Bazkaria akabatzean,</p>
<p>Abarrots bat aditurik,</p>
<p>Izialdurak harturik</p>
<p>Badoa fite xilora,</p>
<p>Athera nahiz kanpora.</p>
<p>Bainan ez daiteke pasa niholere:</p>
<p>Hau zer da? diotza, trunpatzen naiz othe?</p>
<p>Eta itzuli zenbait egiñ duenean</p>
<p>Bira-bira granerean:</p>
<p>Xilo hura, dio, zen hemen berean!</p>
<p>Bortz edo sei egun duela bakharrik,</p>
<p>Iragan nintzen hemendik.</p>
<p>Arratoiñtto batek ikhusirik horla</p>
<p>Net penatua zagola;</p>
<p>Orduan, diotzo, ez zaiten, andrea,</p>
<p>Zure pantza haiñ bethea:</p>
<p>Nola zaren mehe ethorri:</p>
<p>Mehe behar zare yalgi.</p>
<p>Hemen orai derradana,</p>
<p>Da bertze baiñitzer erraten zaiena.</p>
<p>Baiña sobra barna huntan sarthu gabe</p>
<p>Zure egiekoak eta hekienak</p>
<p>Nahastatu gabe beude.</p>
<p>Erragun hemen hargatik,</p>
<p>Fableak gogoraturik:</p>
<p>Mundura mehe eta, billhuz dena ethorri,</p>
<p>Nola yiñ den, hala behar dela yalgi.</p>
<p>Baldin anbizione ohore, ontasunez,</p>
<p>Zuzen kontra ardietsiez,</p>
<p>Edo zikoitzki idukiez</p>
<p>Hartu badu hemen, andana bandia,</p>
<p>Iragaitekotzat goiko athe hertsia</p>
<p>Behar du utzi guzia.</p>
        </body>
      </text>
      <text>
        <front>
          <head rend='Bold'><p>IGUZKIA ETA IGELAK</p></head>
        </front>
        <body>
<p>Printze baten eztaietan</p>
<p>Oste handi bat hari zen,</p>
<p>Bere penen lorietan</p>
<p>Pitzar-arnotan ithotzen.</p>
<p>Esopo xoillari hemen diduritzo</p>
<p>Yende hek direla segur ongi gaizo</p>
<p>Agertzaz hartaz hanbat bozkario.</p>
<p>Beraz hark erran ioten:</p>
<p>Ekeak aspaldi lehen,</p>
<p>Ezkontzeko gogo ziñez hartu zuen.</p>
<p>Entzun ziren berehala</p>
<p>Elkhar hartuak bezala,</p>
<p>Intzuretako egoilleak</p>
<p>Oyhuz pleiñtaka guziak.</p>
<p>Helas! zer eginen dugu</p>
<p>Haurrik hark ukhaiten badu?</p>
<p>Hek zerroten zoriari.</p>
<p>Iguzki bat ere xoilki,</p>
<p>Apenaz daiteke sofri:</p>
<p>Dotzena erdi batek itsasoa ere aise,</p>
<p>Ezarriko du ur eta abitant gabe.</p>
<p>Adios, ihi, adio intzurak:</p>
<p>Ez dirauke gure arrazak</p>
<p>Behar gaitu egarriak</p>
<p>Finatu garen guziak.</p>
<p>Animale pobre, igelen partetik,</p>
<p>Nere iduriko segurik;</p>
<p>Arrazoiñ igurik, zaiten txarragorik.</p>
<p>Reboluzione bat, egiterakoan,</p>
<p>Eta republika, iphiñtzerakoan,</p>
<p>Oxala osteak hau, balauka gogoan!</p>
<p>Errege bakhar batekin,</p>
<p>Nasai badugu zer egiñ:</p>
<p>Errege multzo bat, gaiñean badugu,</p>
<p>Kargaren azpian, nola iraunen dugu?</p>
        </body>
      </text>
      <text>
        <front>
          <head rend='Bold'><p>LEHOISAREN OTSEKIAK</p></head>
        </front>
        <body>
<p>Lehoisa madama hill zen;</p>
<p>Laster lehiatu ziren</p>
<p>Yendeak tropan gorthera</p>
<p>Printzeari doluz bisita egitera:</p>
<p>Hobeki derradan miña berretzera.</p>
<p>Probintzier mezu egorri zioten.</p>
<p>Otseki, froguak, nola eginen ziren,</p>
<p>Hulako egun, eta hulako tokitan:</p>
<p>Izanen zirela haren prebostak han,</p>
<p>Zeremoniaren erregelatzeko,</p>
<p>Eta nori bere plaza erakutsteko.</p>
<p>Pentsa zazue hek ea</p>
<p>Faltatu zuten goatea!</p>
<p>Izkolaka eman zen errege gaizoa</p>
<p>Bethe aradak zuen lamia zilhoa</p>
<p>Eliza bertzerik lehoiñek eztute.</p>
<p>Haren etsenplura fite,</p>
<p>Aditu ziren marrumaz</p>
<p>Batbedera bere erdaraz</p>
<p>Yaun gorthesanoak oro.</p>
<p>Gorthea ezen, hemen klarki errateko,</p>
<p>Herri bat da, zoiñtan alegera, triste,</p>
<p>Gauza orotaz antsikabe,</p>
<p>Prest egitera zer nahi</p>
<p>Yendeak baitire bethi;</p>
<p>Printzeak zer duken nahi.</p>
<p>Edo ez badukete ziñez hau guzia,</p>
<p>Egiten dute alegia.</p>
<p>Populu mudakor ximinozko ostea,</p>
<p>Bere nausiaren imitatzaillea:</p>
<p>Milla gorphutz betan dabilzkala, xoilki</p>
<p>Arima batek diduri;</p>
<p>Segur ere erran daiteke</p>
<p>Yende hek direla menanika sinple.</p>
<p>Baiñan emogun hots gure xedeari.</p>
<p>Orkatzak etzuen negarrik isuri.</p>
<p>Nondik hori egiñ zuken?</p>
<p>Heriotze harrek mendekatzen zuen;</p>
<p>Erregiñak aspaldisko</p>
<p>Semea eta andrea baitziotzan itho.</p>
<p>Bada nigarrik hark eziñp egiñ zuen.</p>
<p>Salatzera fite gan zen</p>
<p>Lauisengari tzar hat: oraiño zerrala:</p>
<p>Are egiten hirri ikhusi zuela.</p>
<p>Errege baten kolera</p>
<p>Salomon zuhurrak derraikun bezala;</p>
<p>Terrible da segur: eta terriblena</p>
<p>Errege lehoiñarena.</p>
<p>Baiña orkatz hunek etzuen</p>
<p>Libururik erakurtzen.</p>
<p>Erregek erraten dio.</p>
<p>Zithal txarra! hirriz ago!</p>
<p>Eta eztuk kanpoz bederen</p>
<p>Auhen hauk orotan hik parterik hartzen!</p>
<p>Gure behatz sakratuek</p>
<p>Unkituko ere ez ditiztek</p>
<p>Hire menbro profanoak.</p>
<p>Zathozte zuen, otsoak,</p>
<p>Zuen erregina mendeka zazue:</p>
<p>Taidore hau ezazue</p>
<p>Sakrifika hemen bertan</p>
<p>Haren orhoitzapenetan.</p>
<p>Orkatzak aldiz orduan:</p>
<p>Yauna, dio iragan da</p>
<p>Nigarretako denbora,</p>
<p>Eta dolua alferra da</p>
<p>Hemendik ez urrun loretan yarria,</p>
<p>Agertu zait niri zure andere ohia:</p>
<p>Eta erran darot, o kide!</p>
<p>Ahokuba hunen gatik</p>
<p>Begietarik nigarrik</p>
<p>Isur ez bedi batere:</p>
<p>Lekhu urusetara ni nioanean.</p>
<p>Phentze loretsu batzutan</p>
<p>Hemen nabillk loreitan:</p>
<p>Urus, eta elheztakidiñ</p>
<p>Ni naizen bezala saindu direnekin</p>
<p>Utzak ene sahets noblearen miña,</p>
<p>Den nahi bezaiñ samiña,</p>
<p>Denborarekiñ hixtera:</p>
<p>Gutia eztuk horrek demaitan plazera.</p>
<p>Apenaz da hau aditu,</p>
<p>Non orok biatute betan egin oyhu;</p>
<p>Mirakuillu! mirakuillu!</p>
<p>Orkatzak kaztigu beharraren plazan</p>
<p>Sari handi zuen ukhan.</p>
<p>Errege eta bertze, yende handieri</p>
<p>Egiotzue amets-kondairak-ausarki:</p>
<p>Flata, lauda, intsentsa, zatzue gizenki.</p>
<p>Zuen kontra aserre</p>
<p>Balin badire ere,</p>
<p>Laster dire egiñen, zuen adiskide.</p>
        </body>
      </text>
      <text>
        <front>
          <head rend='Bold'><p>DIRU-BILLTZAILLEA ETA XIMINOA</p></head>
        </front>
        <body>
<p>Gizon bat hari zen bill eta bill diru,</p>
<p>Baiñan orok badakigu</p>
<p>Enganio hau ardura,</p>
<p>Furaraiño doala.</p>
<p>Hunek etzuen pentsatzen</p>
<p>Karraka eta otxiñez baizen.</p>
<p>Izantza horiek alfer daudenean,</p>
<p>Deus eztire nere oldean.</p>
<p>Segurago bere tresora ukhaiteko,</p>
<p>Gure dirukoiak bere egoitzarako,</p>
<p>Toki bat hautatu zuen</p>
<p>Zoiña itsasoak baitzuen</p>
<p>Inguraturik osoki</p>
<p>Ohoiñ orotarik salboan ezarri.</p>
<p>Han haren plazer guzia,</p>
<p>Nere oldez hagitz gutia,</p>
<p>Bere ustez hagitz handia,</p>
<p>Zen diru billtzea bethi eta bethi.</p>
<p>Gau-egunak zaramatzan</p>
<p>Konda eta errekonda, bethi karkuletan:</p>
<p>Karluka eta konda, errekonda bethi,</p>
<p>Yornalean hartu tatsa bat iduri:</p>
<p>Bere karkuletan zeren</p>
<p>Bethi zerbait eskas baitzuen aurkitzen.</p>
<p>Etzen gauza miretsgarri;</p>
<p>Zimino handi bat batzuen presiski,</p>
<p>Zoiñak, hagitz zuhurrago</p>
<p>Nere ustez segurik bere yaunak baiño;</p>
<p>Otxiñ zenbait bethi, dostetaz bezala</p>
<p>Baitzuen botatzen leihotik kanpora;</p>
<p>Eta nausiaren nahasten karkula.</p>
<p>Ganbara zelakotz ontsa gakotua,</p>
<p>Aise zaiteken utz libroan dirua.</p>
<p>Egun batez don Beltrani,</p>
<p>Gogora zitzaion yautsi,</p>
<p>Zenaz egiteko ofrenda urari.</p>
<p>Nitaz den bezanbatean</p>
<p>Erkatzen ditudanean</p>
<p>Ximino haren plazerak</p>
<p>Eta dirukoiarenak;</p>
<p>Nik ez nakike egiazki,</p>
<p>Nere hautua eman zoiñi:</p>
<p>Izpiritu batzu laiste</p>
<p>Naski don Beltranen alde.</p>
<p>Baiña erratea zertako,</p>
<p>Orai laiteke luzesko.</p>
<p>Egun batez beraz gure animaleak</p>
<p>Bidegabe egiten net laket duenak,</p>
<p>Harturik metatik, orai dukado bat,</p>
<p>Karraka bat, edo Luis bat orobat,</p>
<p>Geroxeago ontzako bat.</p>
<p>Bere adrezia eta ahala</p>
<p>Frogtu nahiz bezala,</p>
<p>Etxatzen zituen gero beso-gaiñka,</p>
<p>Hark leihotik bederazka,</p>
<p>Metal-zathi hek guziak;</p>
<p>Gizon gaizoek bethitik</p>
<p>Gauza guzien gaiñetik,</p>
<p>Desiratzen dituztenak.</p>
<p>Baldiñ ezbalu hark aditu fiñean</p>
<p>Giltza sartzen sarraillean:</p>
<p>Dukado guziak, bide bera-gaindi</p>
<p>Zorte berarekiñ zitzaitezken geldi:</p>
<p>Eta oro Beltranek, azkenekoraiño,</p>
<p>Itsasoaren zolara</p>
<p>Hanbat kosta-egitez hain aberatstura,</p>
<p>Zuzken hegalda-raziko.</p>
<p>Fable hunek demaizkigu</p>
<p>Begitara bi etsenplu:</p>
<p>Zointarik bata ez bertzea</p>
<p>Zuhur ez baita hartzea.</p>
<p>Dathorlakotz segur, bata erhoa ganik,</p>
<p>Bertzea bestia-ganik.</p>
<p>Zer da pratikatu, beraz behar dena?</p>
<p>Bien erdian datzana,</p>
<p>Eta bietrik, berdiñ urrun dena.</p>
<p>Dirua ezta behar, metatua iduki;</p>
<p>Haiñ guti leihotik, kanporat aurtiki.</p>
<p>Nola behar tutzun, sobrak gobernatu,</p>
<p>Ebanyelioan, ikhasiren duzu.</p>
        </body>
      </text>
      <text>
        <front>
          <head rend='Bold'><p>OILLARRA, GATHUA ETA SAGU TTIPIA</p></head>
        </front>
        <body>
<p>Sagu gazteino, eta deus guti yakin bat,</p>
<p>Erori zen behiñ arte txar baterat.</p>
<p>Huna nola amari kondatu zioen,</p>
<p>Zer gerthatu zitzaioen</p>
<p>Iragan eta mendiak</p>
<p>Erresuma hunen mugarri direnak,</p>
<p>Nindoala lastereari,</p>
<p>Bere burua erakutsi</p>
<p>Nahi arratoiña iduri.</p>
<p>Agertzen zaizkit betbetan</p>
<p>Bi animalia hurbill aitzinean.</p>
<p>Bata arrai zen eta goxo</p>
<p>Bertzea harro eta khexo:</p>
<p>Hunek boza gogor eta klara zuen;</p>
<p>Buru gaiñean bazuen</p>
<p>Haragi puska bat: bi besoz bezala:</p>
<p>Airetara altxatzen abiatzen zela;</p>
<p>Plumaia eder bat bezala</p>
<p>Bustana zarabilkala.</p>
<p>Gure sagiñoak hemen</p>
<p>Oillarra zuen pintatzen,</p>
<p>Amerikatik honera</p>
<p>Ethorririkako gauza bat bezala:</p>
<p>Yotzen zuen, zion, hark gorphutza kolpez,</p>
<p>Bi aldetan bere bi beso zabalez,</p>
<p>Hanbat hots eta azantzekin</p>
<p>Non, goiko graziarekin,</p>
<p>Falta ezdudan arren kuraia segurki,</p>
<p>Ikharan bainintzen gan handik itzuri:</p>
<p>Bihotzez egin ahala</p>
<p>Madarikatzen nuela.</p>
<p>Haren-gatik ezen, ezagutzak aise</p>
<p>Egiñ nituzken nik animale hertze</p>
<p>Haiñ goxo iduritu zitzaitan harekin.</p>
<p>Belusatua da gu bezala berdin,</p>
<p>Pinkardatua, eta buztna luzea,</p>
<p>Modest bekokia, humilla portea;</p>
<p>Arratoiñ yaunekin nere ustea laite,</p>
<p>Laster laitekela kide;</p>
<p>Ezen ditu beharrik</p>
<p>Formaz guren iduriak.</p>
<p>Baniñdoakon aldera,</p>
<p>Noiz eta bertzeak, botarik airera,</p>
<p>Izkola miñ bat luzeki,</p>
<p>Egorri bainau ihesi.</p>
<p>Sagu-amak derro hemen:</p>
<p>Haurra, gathua zinduen;</p>
<p>Arpegi hypokrit, faltso haren pean,</p>
<p>Harrek bere bihotzean,</p>
<p>Zure kasta guziari</p>
<p>Gaitz nahi izan dio bethi.</p>
<p>Bertze animalea aitzitik,</p>
<p>Hagitz urrun guri gaitzik egitetik,</p>
<p>Egun batez gure othuruntzetako,</p>
<p>Yaki izan daite oraiño.</p>
<p>Aldiz gathuari, gauza da yakiña,</p>
<p>Gure arrazak dio fornitzen koziña</p>
<p>Egosia edo errekiña.</p>
<p>Haurra begirautzu duzuño bizia.</p>
<p>Arpegitik yendez yuia.</p>
<p>Maiz bekhurundea, duenak beltzena</p>
<p>Harrek berak duke, arima ederrena.</p>
<p>Aldiz hirria ezpaiñetan</p>
<p>Eta arraizia kopetan,</p>
<p>Dathorkizun hura</p>
<p>Bera duzu etsai, handiena ardura.</p>
        </body>
      </text>
      <text>
        <front>
          <head rend='Bold'><p>HERBIA ETA EPHERRA</p></head>
        </front>
        <body>
<p>Malurusez inoiz ezta burlatzeko,</p>
<p>Nork ezen derrake naiz urus bethiko.</p>
<p>Herbia ea epherra lur berean lehen</p>
<p>Harturik egoitza, hauzo bizi ziren.</p>
<p>Bizia zaranaten han</p>
<p>Idurik gozo onean.</p>
<p>Baiñan egun batez, kolpez hurbildurik,</p>
<p>Ora multzo batek egortzen du handik</p>
<p>Herbi gaixoa lekhora,</p>
<p>Ihes-lekhu xerkatzera.</p>
<p>Xilora itzuri badoa.</p>
<p>Gal-arazten ere diote arrastoa.</p>
<p>Milor ernea are da bera trunpatzen.</p>
<p>Baiña berak bere burua du galtzen.</p>
<p>Gorphutz berotutik darizkon lanhoak,</p>
<p>Azor zaharraren sudur filosofak</p>
<p>Estudiatu baititu;</p>
<p>Eta laster bere herbia ezagutu.</p>
<p>Khartsu badarrio: eta tanbur finak</p>
<p>Hala eztenik nihoiz erran eztuenak,</p>
<p>Seguratzen du, herbia</p>
<p>Aspaldi dela yalgi.</p>
<p>Eta miserable hura</p>
<p>Badathor bere xilora</p>
<p>Azken hatsa botatzera.</p>
<p>Epherrak, tronko-gaiñetik,</p>
<p>Bere ustez net seguretik,</p>
<p>Burla egiñ zion; erranik:</p>
<p>Haiñ abill hintzelakoa!</p>
<p>Non tuk hire oiñak, gaixoa?</p>
<p>Horla hirriz dagolarik,</p>
<p>Bere xaiñdea ethorririk;</p>
<p>Atzemana da betbetan.</p>
<p>Bere gagoan hark segura zadukan,</p>
<p>Bere hegalez noiz-nahi,</p>
<p>Lanyer orotarik zaitekela yalgi.</p>
<p>Baiña egitean kontuak</p>
<p>Ahantzi zituen berak</p>
<p>Buzoka yaunaren, atzapar krudelak.</p>
        </body>
      </text>
      <text>
        <front>
          <head rend='Bold'><p>ARRANOA ETA UNTZA</p></head>
        </front>
        <body>
<p>Arranoak eta untzak</p>
<p>Utzirik bere kereillak,</p>
<p>Bakhea elkarrekin haiñ ontsa egiñ zuten,</p>
<p>Elkharri musu non eman baitzioten.</p>
<p>Batek eman zuen hitza erregerrena;</p>
<p>Bertzeak ere untzarena;</p>
<p>Etziotzatela aboro</p>
<p>Umek elkharri nihoiz iretsiko;</p>
<p>Batere ez guti, ez asko.</p>
<p>Ezagutzen othe ditutzu nereak?</p>
<p>Derra hemen xori olio zaleak.</p>
<p>Ez, derra arranoak: hanbat gaitztoago,</p>
<p>Bertzeak aldiz baderro:</p>
<p>Heien larrua horlatan</p>
<p>Sobra ez daukat segurean.</p>
<p>Ustekabea izanen da</p>
<p>Hetarik batere kontserbatzen bada.</p>
<p>Nola errege zaren, zer, ez nor daiteken</p>
<p>Eztuzu konsideratzen:</p>
<p>Errege puxantek bethi,</p>
<p>Derrakioten zer nahi,</p>
<p>Guziak bere oldean</p>
<p>Dauzkate lerro berean.</p>
<p>Nere ume gaixoak adiu!</p>
<p>Atzematen baditutzu.</p>
<p>Errazu nolako diren,</p>
<p>Hemen arranoak derra, edo bederen</p>
<p>Erakuts dietzadatzu:</p>
<p>Hau aise egiñ dezakegu.</p>
<p>Ez ditudala unkituko,</p>
<p>Hitz dautzut, bizi naizeño.</p>
<p>Untzak aldiz: nere haurrak</p>
<p>Hagitz dire gisakoak,</p>
<p>Ongi-egiñ, eta ederrak</p>
<p>Bere kide orotan askoz pullitenak.</p>
<p>Seiñale hortarik aise</p>
<p>Zuk ezagut detzatzuke;</p>
<p>Ahantztetik begirautzu:</p>
<p>Gogoan haiñ ontsa emazu</p>
<p>Non, zure bidez malura,</p>
<p>Sarthuren ez baita nihoiz ene etxera.</p>
<p>Bada untz damari zeruak</p>
<p>Eman ziotzan premuak</p>
<p>Eta illhuntze batez zelarik illkia</p>
<p>Familla emearen billha hazkurria:</p>
<p>Gure arranoak goietik</p>
<p>Bertzerik gogoan zarabilkalarik,</p>
<p>Begi-kolpe batez ditu ustekabean</p>
<p>Ikhusten zori-gaitzean</p>
<p>Arroka-xoko batzutan,</p>
<p>Edo pareta tzar baten zilhoetan</p>
<p>(Hoiek bietarik ez baidakit zoiñtan)</p>
<p>Mustro ttiki batzu hagitz itsusiak,</p>
<p>Tratxu eta moldegaitzak,</p>
<p>Ema zahar boz batekin.</p>
<p>Hark bere buruarekin:</p>
<p>Hauk eztire, derra, umeak</p>
<p>Gure adiskidearenak:</p>
<p>Detzagu klika direnak.</p>
<p>Galaiaren othuruntzak</p>
<p>Eztire ez erdizkakoak.</p>
<p>Untza zenean itzuli</p>
<p>Kausitu zituen xoilki,</p>
<p>Ume maithen atxaparrak:</p>
<p>Gaitiko guziak, helas!</p>
<p>Suntsituak ziren arras.</p>
<p>Samiñki da errenekuratzen,</p>
<p>Zerua duela othoitzten</p>
<p>Puni dezan brigant hura,</p>
<p>Haren gaitzaren autora.</p>
<p>Orduan untzari hemen</p>
<p>Dio norbaitek erraten:</p>
<p>Zertarako duzu pleiñta?</p>
<p>Zerorrena duzu falta:</p>
<p>Hobeki derradan, lege komuna da</p>
<p>Kausi dezan bethi, nork bere duena,</p>
<p>Eder, maithagarri, eta ongi-egiña.</p>
<p>Zuk ziñon portreta hori,</p>
<p>Zure haurrez eman, arrano yaunari.</p>
<p>Hunen zaitekena falta</p>
<p>Faltsoa bazen portreta?</p>
<p>Aita-amen artean, ahal da untza franko</p>
<p>Bere umen gaiñean, direnak itsusko:</p>
<p>Hauk badire itsusisko</p>
<p>Heier zaizkote gisako;</p>
<p>Eta gisako badire,</p>
<p>Ederrago deus ez zaie</p>
<p>Ume gisako hek baiño;</p>
<p>Nahiago dute oraiño</p>
<p>Aditu bere umez, hauk direla gaitzto</p>
<p>Itsusi direla baiño</p>
<p>Nahiz izaitea hobe den segurki,</p>
<p>Eder gaitzto baiño, berthutos itsusi;</p>
<p>Egiazko edertasuna</p>
<p>Baita berthutearena.</p>
        </body>
      </text>
      <text>
        <front>
          <head rend='Bold'><p>PAONA YUNONI PLEINTAKA</p></head>
        </front>
        <body>
<p>Paona lehen behiñ Yunon Yainkosari</p>
<p>Pleiñi zitzaion samiñki.</p>
<p>Pleiñitzeko, zerron, bai eta erasteko</p>
<p>Segurki badut motibo.</p>
<p>Emana zaitan kantua</p>
<p>Yende guziez da net mezprezatua</p>
<p>Aldiz Roxiñolet xirtxilla horrena,</p>
<p>Bere tornutan da zufle eta ozenena;</p>
<p>Bera da ohorea primaderarena.</p>
<p>Yunonek koleraturik,</p>
<p>Erraten dio goietik:</p>
<p>Xori haizen bekhaitztia!</p>
<p>Ixil hobe huke atxiki mihia.</p>
<p>Hiri badagokikea</p>
<p>Roxiñoletaren bozaz yelostea?</p>
<p>Ez hauguia ezarri hiri</p>
<p>Inguru lepoan oltzadarra iduri</p>
<p>Xerrenda bat ehun koloretakoa?</p>
<p>Eta gibeleko hire abenikoa</p>
<p>Haiñ aberatsa, eta llilluratzekoa,</p>
<p>Perlazko uztaia iduri,</p>
<p>Guzien begien legez xoragarri,</p>
<p>Astiz dukela zabaltzen,</p>
<p>Eza haiza morgaz hanpatze?</p>
<p>Zeruaren pean badea xoririk</p>
<p>Bistako hi bezain agradagarririk?</p>
<p>Animale batek berak</p>
<p>Ez ditik dohaiñ guziak.</p>
<p>Eta guk inobre donu,</p>
<p>Partitu dauzkitzuegu.</p>
<p>Batzuer zaie eman tamaiño larria,</p>
<p>Bertzer indarra handia.</p>
<p>Belatxa airean duk hate,</p>
<p>Arranoa animuz bethe:</p>
<p>Belea egiña duk orakletarako;</p>
<p>Aldiz Bele emea gaitza anontzatzeko:</p>
<p>Eta guziak musikaz</p>
<p>Kontent kaudek zoiñ bereaz.</p>
<p>Ixil-hadi beraz errenkuratzetik;</p>
<p>None ez, nik orai beretik</p>
<p>Hire punigarri,</p>
<p>Yauntzkura eder hori,</p>
<p>Khenduko daiat soiñetik.</p>
<p>Horla handi nahi denak</p>
<p>Duenaz satifo, nihoiz ez dagonak,</p>
<p>Eta eztuenaren, bethi gura denak,</p>
<p>Lehen zuena ere, galtze du maiz haiñak.</p>
<p>Eta nahi dena, bethi gan gorago</p>
<p>Ardura da geldituko</p>
<p>Aitzinean zagon, beiño beherako.</p>
<p>Horla gazte asko, Parisat doazi,</p>
<p>Plaza edo diru han, nahiz ardietsi;</p>
<p>Duten ondoan hek, luzaro iguriki,</p>
<p>Pobreago handik, dire maiz itzuli:</p>
<p>Lehen zituztenak, baidituzte iretsi.</p>
        </body>
      </text>
      <text>
        <front>
          <head rend='Bold'><p>SUGEAREN BURU-BUZTANAK</p></head>
        </front>
        <body>
<p>Sugeak baitu bi parte</p>
<p>Zoiñak gizonaren etsaiak baitire:</p>
<p>Buru-buztanak hek dire.</p>
<p>Biak nola biak dire ospe gorean</p>
<p>Erresuma goibelean.</p>
<p>Halako gisaz non lehen</p>
<p>Disputa handitan izatu baitziren</p>
<p>Aitziñean zoiñ ganen zen</p>
<p>Burua orduraiño bethi</p>
<p>Zen izan aitzingidari.</p>
<p>Eman zen buztana pleiñtaka zerura,</p>
<p>Hunela mintzatzen zela:</p>
<p>Lekua asko eta asko ditut egiten nik,</p>
<p>Nausitxo hunen ondotik,</p>
<p>Herrestan narraiolarik.</p>
<p>Uste duia horla bethi</p>
<p>Nahi naizela ni bizi?</p>
<p>Mafua! horren zerbitzari!</p>
<p>Yainkoari esker ezen egiñ naute</p>
<p>Horren aizpa, ez segidante.</p>
<p>Odol ber-beretik biak nola garen,</p>
<p>Berdiñ gaitzatzu trata arren:</p>
<p>Nik ere dudan pozoiña</p>
<p>Da horrena bezaiñ lasterra eta fiña.</p>
<p>Ez naiz aboro hedatzen:</p>
<p>Horra zer dudan eskatzen.</p>
<p>Orai, zuri manatzea</p>
<p>Dukedan nere xaiñdea</p>
<p>Aizpa buruaren abrean gateko,</p>
<p>Haiñ ongi dut gidatuko,</p>
<p>Non, ez baita izanen deusik errateko.</p>
<p>Entzun zituen zeruak</p>
<p>Ondikoz hunen botuak.</p>
<p>Maiz haren konplasentziak</p>
<p>Badiut segida txarrak:</p>
<p>Galde itsuer bethiere</p>
<p>Egiñ gorrarena behar liokete.</p>
<p>Hala egiñ etzuen hemen.</p>
<p>Buztana aitzinean ezarria izan zen.</p>
<p>Eta gidari berriak</p>
<p>Eguerditan gehiago</p>
<p>Labe beltz batean baiño</p>
<p>Deus ikhusten etzuenak;</p>
<p>Yotzen zituen aldizka</p>
<p>Zioala itsu mandoka,</p>
<p>Gauza topatu guziak</p>
<p>Marbola bat hemen, bideante bat han,</p>
<p>Gero haritz bat hara han:</p>
<p>Etzuen hark onik ukhan,</p>
<p>Non etzuen aizpa bertze aldera eraman.</p>
<p>Zorigaitz beraz segurki!</p>
<p>Yende edo populuari,</p>
<p>Buruaren plazan, buztana gidari,</p>
<p>Nihoiz hartzen duenari!</p>
<p>Falta ez dakioke hari</p>
<p>Trunbilka itzuliz-itzuli,</p>
<p>Ondikoz-ondiko bethi,</p>
<p>Goatea airski beheiti;</p>
<p>Duken artio azken, lezea ardietsi:</p>
<p>Itsua eman baitu, argien gidari.</p>
        </body>
      </text>
      <text>
        <front>
          <head rend='Bold'><p>MIRUA ETA ROXINOLETA</p></head>
        </front>
        <body>
<p>Miru larroiñ famatuak,</p>
<p>Lotsatu ondoan urrun inguruak</p>
<p>Has-arazi ere oyhuka</p>
<p>Herriko haurrak murruka:</p>
<p>Zoriz atzaparretarat</p>
<p>Erori zitzaion roxiñoleta bat.</p>
<p>Primaderaren xantria</p>
<p>Dagoko galdez bizia.</p>
<p>Berdiñ zer khen ahal yaki</p>
<p>Soiñu baizen ez denari?</p>
<p>Entzun ezazu hobeki</p>
<p>Kantatzera noatzuna:</p>
<p>Hura da Tereo, eta hirritsa harena.</p>
<p>Tereo zer? hura dea zenbait yaki</p>
<p>On zaiena mirueri?</p>
<p>—Ez, baiña errege bat zoinek</p>
<p>Pasione tzarrez, su likits batzuek</p>
<p>Baitzauzkidan erakutsi,</p>
<p>Filomela deithzen nintzenean niri.</p>
<p>Kasu hortaz nahi dautzut,</p>
<p>Aspaldi ikhasia baitut;</p>
<p>Istorio bat kantatu</p>
<p>Zoiña entzun nahi baduzu,</p>
<p>Xarmatu behar baitzaitu.</p>
<p>Ezta animale, ez yenderik</p>
<p>Nere boza entzuten laket ez duenik.</p>
<p>Miruak orduan zion ihardetsi:</p>
<p>Hau ederra dugu, pardi!</p>
<p>Barur gaitzean nagola,</p>
<p>Hathorkit musikaz niri mintzatzera!</p>
<p>—Mintzatzen nitzaien segur printzeeri.</p>
<p>—Alta bada: errege bati,</p>
<p>Bethi asea denari,</p>
<p>Eskutara hauenean</p>
<p>Egizkok asti-onean</p>
<p>Hik hire kondaira ederrak.</p>
<p>Baiña hoietaz miruak,</p>
<p>Burla egiñen baizen eztik.</p>
<p>Sabel gose denak eztik beharririk.</p>
        </body>
      </text>
      <text>
        <front>
          <head rend='Bold'><p>ANDREIERRA, LAPINA ETA GATHUA</p></head>
        </front>
        <body>
<p>Andreier madama Yanot lapiñaren</p>
<p>Yauregiaz egun batez yabetu zen.</p>
<p>Melezia baita dena,</p>
<p>Aise egiñ zuen hark lana.</p>
<p>Yabea behiñ etxetik</p>
<p>Illkia zela goizetik</p>
<p>Sorropill loretsutara</p>
<p>Albari gorthe egitera:</p>
<p>Orduan zuen kuxian</p>
<p>Bere menaiua hark harat eraman.</p>
<p>Alhatu zenean phozki</p>
<p>Hara yauzi, huna yauzi,</p>
<p>Eta bere yustak oro egiñ ondoan,</p>
<p>Etxeko alde Yanot kontentik zen eman.</p>
<p>Hurbiltzean bada etxera</p>
<p>Andreierraren sudurra</p>
<p>Agertzen zaioi leihora:</p>
<p>Oy! zeru yustua! zer ikhusten dut nik?</p>
<p>Bere arbasoen etxetik</p>
<p>Kasatu bestiak dio.</p>
<p>Hola! andereñua atxatxo</p>
<p>Tokia huts baziniro?</p>
<p>Non ez, mezu daiet egorriko laster,</p>
<p>Herriko arratoiñ guzier.</p>
<p>Andere sudur xorrotxak</p>
<p>Ihardetsi zion, lurrak</p>
<p>Etzuela bertze yaunik</p>
<p>Lehen hartzaillea baizik.</p>
<p>Arrazoiñ ederra, pardi!</p>
<p>Gerla emaiterako niri!</p>
<p>Egon-toki bat zoiñtara</p>
<p>Sar erbaidaiteke bera,</p>
<p>Baizen lurrean herresta!</p>
<p>Erresuma balitz ere,</p>
<p>Mafua, yakiñ nahi nuke,</p>
<p>Zerran, zoiñ legek dioken</p>
<p>Bethikotzat eman haren</p>
<p>Yabetasuna Yoanesi</p>
<p>Pitre edo Gillenen seme edo illobari?</p>
<p>Eta ez Yani edo niri?</p>
<p>Yanot lapiñak orduan</p>
<p>Allegatu zaizkan betan</p>
<p>Kostuma eta usarioa:</p>
<p>Horra, dio, bide net zuzenezkoa</p>
<p>Nauena egoitza horren ni</p>
<p>Bihurtu yaun eta nausi:</p>
<p>Segidan pasa-razirik</p>
<p>Haurra-ganat aita ganik:</p>
<p>Peillok emanik Simuni</p>
<p>Gero hunek ni Yanoti.</p>
<p>Lehen arrapatzaillea,</p>
<p>Legea hobea dea?</p>
<p>Bada orai mokoka hemen hari gabe</p>
<p>Bedi gure artean yuie,</p>
<p>Diotza, Raminagrobe.</p>
<p>Gathu famatu bat hau zen,</p>
<p>Ermitaua iduri zoiña bizi baitzen,</p>
<p>Gathu santanituxa bat</p>
<p>Idukia oroz saindutzat:</p>
<p>Belusapean sarthua</p>
<p>Gizen, yori, maltsatua,</p>
<p>Kausa orotan espert hagitz aditua.</p>
<p>Yanek onhesten du yuietzat kuxean.</p>
<p>Biak billdu direnean</p>
<p>Maiestate orratu haren aitzinean;</p>
<p>Gripaminok baderroie:</p>
<p>Zathozte, haurrak, zathozte,</p>
<p>Othoi, hurbillago yar zakizkidate</p>
<p>Urthek arras gorthu naute.</p>
<p>Eta biak badozko</p>
<p>Ezdutelakoan deusik beldurtzeko.</p>
<p>Ikhusi orduko menean partidak,</p>
<p>Minotz apostolu onak,</p>
<p>Etxaturik patak ezker-eskuiñ betan,</p>
<p>Net akort zituen eman:</p>
<p>Bata eta bertzea klikaturik bertan.</p>
<p>Halatsu zaiote, gerthatzen askotan</p>
<p>Printzexka batzuer ere,</p>
<p>Zoiñek bere disputetan</p>
<p>Erregeak hartzen, baidituzte yuie.</p>
<p>Ez nahiz elkharri, barkhatu gutia,</p>
<p>Galtzen baitute guzia.</p>
        </body>
      </text>
      <text>
        <front>
          <head rend='Bold'><p>BELEA, ARRANOA IMITATU NAHIA</p></head>
        </front>
        <body>
<p>Yupiterren hegaztina,</p>
<p>Hedoietako erregiña,</p>
<p>Behiñ bele batek bada ikhusi zuen</p>
<p>Zikiro bizi bat goiera eramaten.</p>
<p>Herbalago erraiñez, gormant hura bezain,</p>
<p>Hark bezala nahi ukhan zuen egiñ.</p>
<p>Bada arthalde baten badabilla inguru:</p>
<p>Ehun burutarik begiz hautatzen du</p>
<p>Ederrena, gizenena,</p>
<p>Sakrifiziotan ofrei zaitekena,</p>
<p>Aho saiñduentzat berexia zena.</p>
<p>Bele fanfarrunak xitatzen bezala</p>
<p>Bi begiez zadukala:</p>
<p>Etzakiat, zerran, lehen hik nor othe</p>
<p>Izatu duken unhide.</p>
<p>Baiñan orai nere ustean</p>
<p>Hire gorphutza duk ardura ederrean:</p>
<p>Ase-on baten gaia neretzat menean.</p>
<p>Hori zerralarik, abre maltsoari</p>
<p>Hirritsan gaiñera laster zaio yautsi.</p>
<p>Zikiroki kreatura</p>
<p>Aurkitu zuen hark zela</p>
<p>Aphurbat pisuxeago</p>
<p>Denborako gasna baiño.</p>
<p>Haren illea oraiño</p>
<p>Baitzen lodi izan ahala;</p>
<p>Eta nahasia hala</p>
<p>Ema hordi baten bilhoa bezala:</p>
<p>Izan ziren hartan haiñ engaiatuak</p>
<p>Belearen atzaparrak,</p>
<p>Non xori tristeak ez baitzuen handik</p>
<p>Eskapatzeko lanyerik.</p>
<p>Badathor artzaiña: harturik, kaiolan</p>
<p>Zerratzen du segurean:</p>
<p>Ea ematen daie laster</p>
<p>Dostagaillu bere haurrer.</p>
<p>Hasi baiño lehen lan egiñ beharra,</p>
<p>Izar beza beraz, nork bere indarra:</p>
<p>Ez erran: bertzek egiña</p>
<p>Ezta neretzat eziña.</p>
<p>Listorra iragan tokian</p>
<p>Badago ulitxa askotan</p>
<p>Eziñ iraganez bertan.</p>
        </body>
      </text>
      <text>
        <front>
          <head rend='Bold'><p>ORA-EMEA ETA BERE LAGUNA</p></head>
        </front>
        <body>
<p>Egiteko umeak ya muga ethorria,</p>
<p>Eta ez yakin non utz karga haiñ yoria:</p>
<p>Ora batek bada haiñ ontsa egin zuen,</p>
<p>Non erakharri hark laguna baitzuen</p>
<p>Prestatzera bere etxola,</p>
<p>Zoiñtan baitzen gerosarthu berehala.</p>
<p>Zenbait denbora gan eta,</p>
<p>Prestatzaillea itzultzen da.</p>
<p>Ora-amak galdetzen dio</p>
<p>Hamabortz bat egun demotzan aboro.</p>
<p>Umeak ez zabillzkoken,</p>
<p>Zerran, hagitz nekhez baizen.</p>
<p>Beraz ardietsi zuen,</p>
<p>Birden tremio hau iragan deneko,</p>
<p>Berriz galdetzera hura badathorko,</p>
<p>Bere etxea, bere gela,</p>
<p>Ohea, ziren bezala.</p>
<p>Oraikoan amak hortzak agerturik</p>
<p>Baderro fier barnetik:</p>
<p>Nere troparekiñ illkitzera nago,</p>
<p>Baldinzu bazaen gai ni kasatzeko.</p>
<p>Haurrak ya zituen egiñak gothorsko.</p>
<p>Tzarrer emanikakoa</p>
<p>Bethi da urrikitzekoa,</p>
<p>Non ez dadukazun xedean Yainkoa.</p>
<p>Billtzeko hetarik, zaiena prestatu,</p>
<p>Maiz ukhalditara, behar da pasatu:</p>
<p>Behar da eman hauzi, behar egin gudu.</p>
<p>Utz-atzu etxean, esku bat hartzerat</p>
<p>Laster dute berek, hartuko bertze bat.</p>
        </body>
      </text>
      <text>
        <front>
          <head rend='Bold'><p>OTSOA ETA ARTZAIÑAK</p></head>
        </front>
        <body>
<p>Otso karateraz hagitz ezti batek,</p>
<p>(Halakorik baldin badu mundu hunek)</p>
<p>Zuela egun batez gogoan ibiltzen</p>
<p>Zoin kruel hura agertzen zen,</p>
<p>Beharrak bakharrik zarabillkan arren;</p>
<p>Sarthu zen barna ezarian</p>
<p>Meditazione huntan.</p>
<p>Aborritua naiz, diotza, eta nortaz?</p>
<p>Oroz eta batbederaz.</p>
<p>Otsoa etsai publiko da:</p>
<p>Billtzen dire nere kontra</p>
<p>Zakur, ihiztari, herritar guziak:</p>
<p>Yupiterrek beharriak</p>
<p>Gorthuak ditu gaiñ hartan,</p>
<p>Hauien haroaz betbetan.</p>
<p>Angeletarretik bide hortaz ere,</p>
<p>Gure anaiak oro suntsituak dire.</p>
<p>Gure buruak ziren han</p>
<p>Ezarriak preziotan.</p>
<p>Baserritan ezta noblexea sinplerik</p>
<p>Husu gure kontra bandoa ez demanik:</p>
<p>Haur bat bada oyhuz hasten</p>
<p>Amak otsoaz du fite mehatxatzen.</p>
<p>Eta hauk oro zergatik?</p>
<p>Zikiro usten zenbaiten,</p>
<p>Asto zaragartsu baten,</p>
<p>Edo ora eihar baten gatik,</p>
<p>Zoiñen gostuz iñoiz, derradan egia,</p>
<p>Baiduket pasatu nere fantesia.</p>
<p>Eh bien! dugun ez yan aitziña hemendik</p>
<p>Bizia duken gauzarik.</p>
<p>Gaiten haz belharrez, eta gaiten alha</p>
<p>Zikiro kasta bezala;</p>
<p>Edo lehenago, gaiten gosez fiña;</p>
<p>Gauza dea haiñ samiña?</p>
<p>Eta oraiño hobe dea</p>
<p>Guzien higuintza bere-ganatzea</p>
<p>Hitz horiek erratean,</p>
<p>Ikhusten ditu hara-han</p>
<p>Artzaiñ batzu bildots baten</p>
<p>Gerrenean birakatzen,</p>
<p>Gero hartarik asetzen.</p>
<p>Oh! dio hark horren bistan,</p>
<p>Senti dut nik eskripula,</p>
<p>Arraza horren odola</p>
<p>Isurtzen dudalakoan.</p>
<p>Horra hoien goardariak</p>
<p>Hoitarik non diren asetzen guziak</p>
<p>Berak eta bere n orak.</p>
<p>Eta otsoak, nk gaizoki</p>
<p>Beharko tut guphidetsi!</p>
<p>Ez alafede hargatik,</p>
<p>Nitaz holako hirririk.</p>
<p>Mattiñ arkume yoria,</p>
<p>Iduriz guri-guria</p>
<p>Despedituko dut fite,</p>
<p>Gerrenean izan gabe:</p>
<p>Ez bakharrik hura, baiña</p>
<p>Errapea demon ama,</p>
<p>Baita are aita dukena.</p>
<p>Otsoak arrazoin zuen.</p>
<p>Gu beraz gare ikhusiren</p>
<p>Hartzen yateko zer nahi</p>
<p>Abere, azinda edo xori;</p>
<p>Eta hek nahiko tugu</p>
<p>Alegiñaz obligatu</p>
<p>Yanari sinple hetara</p>
<p>Urrezko mendekotara!</p>
<p>Eta egon beharko dire</p>
<p>Kroka eta tupiña gabe!</p>
<p>Artzaiñak, artzaiñak, hor ikhus-azue;</p>
<p>Otsoak bada eztu, nihoiz ere obenik</p>
<p>Gaiña ez duenean baizik.</p>
<p>Ala nahi zindukete</p>
<p>Bizi lediñ bethiere</p>
<p>Ermitaiño baten pare?</p>
        </body>
      </text>
      <text>
        <front>
          <head rend='Bold'><p>TRESOR GORDETZAILLEA ETA BERE KONFIDENTA</p></head>
        </front>
        <body>
<p>Sos xikitatzaiolle tratulari batek</p>
<p>Billdu zuen diru haiñ bertze, non harrek</p>
<p>Ya non gorde ez baitzakien:</p>
<p>Abarizia nola den</p>
<p>Inorantziaren aizpa eta laguna;</p>
<p>Hark zuen gure gizona</p>
<p>Griña handian ezartzen,</p>
<p>Bere sosak nori fida ziotzaken:</p>
<p>Nonbait seguratu nahi baitzituen.</p>
<p>Eta arrazoiña hau zuen:</p>
<p>Gauza da hagitz tentosa;</p>
<p>Baldiñ nere etxean hek iduk banetza,</p>
<p>Nere ontasunaren laster ebatstaille</p>
<p>Nihaur billhaka ninteke.</p>
<p>Zerorren ohoiñ! zer! beretik hartzea</p>
<p>Izan daiteke ebatstea?</p>
<p>Adiskide, zaitak net urrikalgarri</p>
<p>Enganio handi hori</p>
<p>Nahi deraiat nik orai irakatsi,</p>
<p>Eztuela urreak nihoiz baliorik</p>
<p>Batetik bertzera dabillala baizik:</p>
<p>Bertzenakz, ez on bat, baiña gaitz bat dela.</p>
<p>Ala nahiago duk gardatu hura,</p>
<p>Urthe eta egun hetarako</p>
<p>Zoiñetan deusetarako</p>
<p>Ez baitzaik baliatuko?</p>
<p>Billtzerako hartu behar den nekheak,</p>
<p>Eta goardatzeko griñak,</p>
<p>Khentzen zaiek urreari,</p>
<p>Haiñ baitezpadako didurienari,</p>
<p>Bere prezio guzia.</p>
<p>Bere buruari lan horren antsia</p>
<p>Lanyer gabe khentzerako,</p>
<p>Erreki zituzken hark ediren asko</p>
<p>Yende segur hortarako:</p>
<p>Nahiago izan zen lurrari fidatu;</p>
<p>Eta hortarako konfident bat hartu:</p>
<p>Hunek bozki laguntzen du.</p>
<p>Enterratzera badoaz</p>
<p>Tresora lurpean beraz.</p>
<p>Iragan denean aphur bat denbora,</p>
<p>Giza badioa hara</p>
<p>Bere urrea ikhustera:</p>
<p>Baina eztu kausitzen ohatzea baizik.</p>
<p>Bere konfidanta legez suspixturik,</p>
<p>Erratera badoako:</p>
<p>Prest zaude, manex, biharko;</p>
<p>Bertze zenbait sos oraiño,</p>
<p>Baditut han ezartzeko.</p>
<p>Konfidanta berehala</p>
<p>Badoa toki hartara</p>
<p>Ebatsi dirua haratz itzultzera:</p>
<p>Zeukala ordutik gogoa,</p>
<p>Lehengoa eta oraikoa</p>
<p>Goratzeko meta osoa.</p>
<p>Baiña oraikoan hargatik</p>
<p>Bertzea izatu baitzen abillenik:</p>
<p>Guzia baitzuen eraman etxera,</p>
<p>Deliberatua han idukitzera,</p>
<p>Eta hartaz gozatzera.</p>
<p>Ez aboro metatzerik,</p>
<p>Gutiago enterratzerik</p>
<p>Egon zen larroin gaizoa</p>
<p>Ez edirenik magoa,</p>
<p>Net illundua bekhoa.</p>
<p>Eta erakutsten daukula</p>
<p>Gauza bat haiñ gaitza eztela,</p>
<p>Batzutan trunpatzaillea</p>
<p>Bere saretan hartzea.</p>
        </body>
      </text>
      <text>
        <front>
          <head rend='Bold'><p>GATHUA ETA ARRATOIÑA</p></head>
        </front>
        <body>
<p>Piñu zahar baten trunko hutsaldua</p>
<p>Zen laur animale motez hantatua:</p>
<p>Zoiñek berdiñ turnatua</p>
<p>Baitzuten izpiritua.</p>
<p>Untz olio-zale zen goiko estaiean,</p>
<p>Gathu gasna-zale zen goiko estaiean,</p>
<p>Gathu gasna-zale beherbeherean;</p>
<p>Andreier gerri-lux gathuaz gorago,</p>
<p>Hortz-xorrotx arratoiñ, untzaz beherago</p>
<p>Arrats batez oro billduak zaudela.</p>
<p>Giza bat gan zen, arbola</p>
<p>Sareaz inguratzera.</p>
<p>Gathua illki zen ixillik</p>
<p>Yaki xerka goiz-goizetik.</p>
<p>Nola ez baitzen arras argi</p>
<p>Sarea ez zuen ikhusi.</p>
<p>Tristea sartzen da hartan</p>
<p>Hilltzeko lanyer handitan</p>
<p>Hasten da laster oyhuka:</p>
<p>Arratoiña fite badathor lasterka.</p>
<p>Bat dago desolatua,</p>
<p>Bertzea aldiz net boztua</p>
<p>Ikhustearekiñ sarean zatzana</p>
<p>Bere etsaik handiena</p>
<p>Gathuak humill baderro:</p>
<p>Ene maithea, on nahizko</p>
<p>Badiat hi-ganik yadan froga franko.</p>
<p>Athorkit bada arren,</p>
<p>Lagun nazak yalten</p>
<p>Sare hunen kartzelatik,</p>
<p>Zoiñtan ez-yakiñak sar-arazi bainaik.</p>
<p>Titxaz eta legez oraidiño haut nik</p>
<p>Hire kidetan bakharrik</p>
<p>Amultsuki menaiatu;</p>
<p>Begi-ñiniaren pare ere maithatu.</p>
<p>Hortaz dolurik eztiat,</p>
<p>Zeruari ere eskerrak ziotzat.</p>
<p>Egitera nindoaken</p>
<p>Gathu debot orok nola usatzen duten,</p>
<p>Nere goizeko othoitza ni:</p>
<p>Sare hunek eztik nahi.</p>
<p>Hemen nagok preso eziñ itzuria;</p>
<p>Hire eskuetan duk bada ene bizia.</p>
<p>Athor, korapillo hauk, othoi, urraz-kik.</p>
<p>Eta emanen dautak hortako saririk?</p>
<p>Erraten dio arratoiñak.</p>
<p>Bai, segur derro gathuak.</p>
<p>Patu eternal bat oraitik hirekiñ</p>
<p>Egiñen diat ziñekiñ.</p>
<p>Nere atzaparra bethiko</p>
<p>Dadiñtzat hire meneko:</p>
<p>Eta hortaz segur ago.</p>
<p>Andreierra nere zintzurra behera</p>
<p>Ganen duk, baita untza bera:</p>
<p>Hire etsaiak dituk biak nola biak.</p>
<p>Tontoa! derro arratoiak:</p>
<p>Hi bai nere aldekoa!</p>
<p>Ez nauk eiki haiñ astoa.</p>
<p>Badoako gero handik</p>
<p>Bere etxera doalarik,</p>
<p>Kausitzen du andreierra</p>
<p>Xikotik hurbill errara:</p>
<p>Gorago badioatzu</p>
<p>Aldiz han untza aurkitzen du.</p>
<p>Alde orotarik lanyerak:</p>
<p>Badarama herstuenak.</p>
<p>Matxika-belari bihurtzen da fiña</p>
<p>Gathu presunera-gana.</p>
<p>Eta hariz-hariz hautsten du saretik</p>
<p>Maill bat: eta laster bertze bat ondotik;</p>
<p>Eta hortz xorrotxez haiñ trabaillatzen da</p>
<p>Non libratzen baitu bada hypokrita.</p>
<p>Giza agertzen zaie orduan yustuki:</p>
<p>Patu egilleak badoaz itzuri.</p>
<p>Denbora bat gan denean</p>
<p>Gathuak ustekabean</p>
<p>Urrundik bere arratoia</p>
<p>Zagola ikhusten du erne eta atzarria.</p>
<p>Oy! anai, athorkit, dio, besoetarat;</p>
<p>Hire mesfidantza laido duk enetzat:</p>
<p>Patuz elkharrekin kideturik ere</p>
<p>Etsai nadukak halere!</p>
<p>Pentsatzen duka nik ahantzi dudala,</p>
<p>Yainkoaz gerostik hiri zor haudala</p>
<p>Izaitea orai bizirik?</p>
<p>Arratoiñak aldiz: eta uste ahal duk hik</p>
<p>Dudala nik arras gogotik galdua</p>
<p>Nolako den hire tenperamendua3</p>
<p>Badaitekeia paturik</p>
<p>Gathu bat eskerti bihur dezakenik?</p>
<p>Eta errateko fiñean,</p>
<p>Nihork othe du kondatzen</p>
<p>Eziñ bertzez egiña den</p>
<p>Akordu baten gaiñean?</p>
        </body>
      </text>
      <text>
        <front>
          <head rend='Bold'><p>GATHUA ETA ARRATOIÑ ZAHARRA</p></head>
        </front>
        <body>
<p>Gathu famatu bat bazen</p>
<p>Rodilardo zen deithatzen,</p>
<p>Gathuen Bonaparte zen.</p>
<p>Arratoiñ burreu handia,</p>
<p>Gaitza zen hark desmasia</p>
<p>Heien artean egiña.</p>
<p>Munduaren azken-fiña,</p>
<p>Zadukaten ethorria.</p>
<p>Taula pisu altxatuak</p>
<p>Doiean xotx batek airean dauzkanak,</p>
<p>Pozoindatu yanariak,</p>
<p>Bertze arte gisa guziak,</p>
<p>Etziren dosteta baizik</p>
<p>Harekiñ konparaturik.</p>
<p>Ikhusirik beraz saguak zaudela</p>
<p>Bere xiloetan presuner bezala</p>
<p>Agertzerat xoil bat etzela atrebitzen</p>
<p>Ihizira zela alferreta illkitzen:</p>
<p>Nola baitzen maltzurrena,</p>
<p>Egiten du hillarena.</p>
<p>Goiko soliba batetik</p>
<p>Buruaz behieti dilinda yarririk:</p>
<p>Aziñda frikunak kordel buztan bati</p>
<p>Oiñ bat zion iratxiki.</p>
<p>Arratoiñen populuak</p>
<p>Pentsatzen du han gathuak</p>
<p>Aurkitu duela bere kaztigoa,</p>
<p>Egiñ duelakotz ohi ebatskoa</p>
<p>Gasnatik edo errekitik:</p>
<p>Norbaiti xarrapo egiñik,</p>
<p>Edo bidegabe zenbait kausaturik,</p>
<p>Han dela fiñean gaitztagiñ handia</p>
<p>Ontsa urkhaturik utzia.</p>
<p>Orok, diot, dute berdiñ</p>
<p>Uste hirriz leher egiñ</p>
<p>Haren enterramenduan</p>
<p>Aspaldi desiratuan.</p>
<p>Sudurra xilotik erakutsten dute:</p>
<p>Gero aphur bat burua ere,</p>
<p>Gero barnat sartzen dire,</p>
<p>Gero illkirik oraiño ere,</p>
<p>Urhats zenbait bademate:</p>
<p>Baina hemen besta xanyatzen zaiote.</p>
<p>Urkhatua zaie phitzten,</p>
<p>Laur atzen gaiñera yautsten,</p>
<p>Eta nagienak ditu arrapatzen.</p>
<p>Badkigu holako asko</p>
<p>Yaten hari dela, dio;</p>
<p>Bego gerlari zaharra:</p>
<p>Zuen xilo hutsetara,</p>
<p>Ganen zarete alferretan,</p>
<p>Han salbo zaitelakoan:</p>
<p>Huntaz net segur zaudete</p>
<p>Oro eskurako zarete</p>
<p>Egia erran zuen: badu antzea asko</p>
<p>Gure yaun Mitisek, bigarren aldiko,</p>
<p>Hek yoka eta trunpatzeko.</p>
<p>Ihausirik iriñean,</p>
<p>Zuritzen du soiña hartan;</p>
<p>Eta arras desgisatua,</p>
<p>Zena biriblkatua,</p>
<p>Maira zabaldu batean</p>
<p>Emaiten da erdi-erdian.</p>
<p>Oste urhats xehetakoa</p>
<p>Badathor den buruxoroa,</p>
<p>Bere maluraren billha.</p>
<p>Arratoiñ bat da xoil-xoila</p>
<p>Ez doana ingurutura</p>
<p>Sudurraz trabaillatzera:</p>
<p>Parratxiku zahar bat zen;</p>
<p>Asko itzuliren hark berri bazakien:</p>
<p>Are batailletan buztana utzi zuen.</p>
<p>Iriñez estali bula zuri horrek,</p>
<p>Derro urrundik oyhuz harrek</p>
<p>Gathuen yeneralari:</p>
<p>Deus onik ez zautak erran nahi niri.</p>
<p>Beldur nauk hor ere oraiño</p>
<p>Badela zenbait arteiño.</p>
<p>Alfer duk izaitea iriñ:</p>
<p>Zaku bahinte ere egiñ</p>
<p>Ez nitzaikek hurbill berdiñ.</p>
<p>Hark ederki erran zuen;</p>
<p>Haren prudentzia dut net aprobatzen:</p>
<p>Zuhurtzia falta etzuen.</p>
<p>Eta bazakien segurantza dela</p>
<p>Mesfidantzaren alaba.</p>
        </body>
      </text>
      <text>
        <front>
          <head rend='Bold'><p>LEHOISA ETA HARTZA</p></head>
        </front>
        <body>
<p>Lehoiñaren damak lehen</p>
<p>Bere umea galdu zuen;</p>
<p>Ihiztari batek eraman zioen.</p>
<p>Ama malurusak orho haiñ handia</p>
<p>Egiten zuen, non oyhan zen guzia</p>
<p>Bai zeukan iharrosia.</p>
<p>Gauak, ez hunen goibelak,</p>
<p>Ez hunen ixiltasunak,</p>
<p>Ez bertze dituen xarmek</p>
<p>Etzezaketen guziek</p>
<p>Bara araz garabik</p>
<p>Azantza egitetik,</p>
<p>Oyhanetako erregiña:</p>
<p>Haiñ zuen dolu samiña.</p>
<p>Etzen animaliarik</p>
<p>Begirik hets zezakenik.</p>
<p>Hartzak finean baderro:</p>
<p>Komai, hitz bat, ez aboro:</p>
<p>Ume maite hek guziek,</p>
<p>Zure hortzetarik iragan direnek,</p>
<p>Bazutena aita eta amarik?</p>
<p>Bazuten, ezta dudarik.</p>
<p>Bada hori horla bada,</p>
<p>Eta heriotze hek guzietarik</p>
<p>Xoil bakhar bat ere ezpada</p>
<p>Burua hautsi daukunik,</p>
<p>Hanbat ama egotu badirade ixilik;</p>
<p>Ixilik zu ere zergatik etzaude?</p>
<p>—Nagon ixilik ni! helas! ez nagoki:</p>
<p>Naizen burhaso tristea!</p>
<p>Galdu dut nere semea!</p>
<p>Zahartze titxakabena</p>
<p>Da iragan behar dudana!</p>
<p>—Errazu, eta zerk hortara zaitzake?</p>
<p>—Zoriak segurez ere;</p>
<p>Etsai baitut bethiere.</p>
<p>Orok mende guzietan</p>
<p>Hitz horiek berak dituzte ezpaiñetan.</p>
<p>Giza-ume miserableak,</p>
<p>Hau zuer doakizue:</p>
<p>Pleiñtarik funtsgabeenak</p>
<p>Bethi badarizkitzue.</p>
<p>Zuen maluretan ere</p>
<p>Kontsola eziñ zaitezkete,</p>
<p>Fedea, zentzua, lagun ditutzeu,</p>
<p>Halere gaitzetan kharrik ez duzue:</p>
<p>Hanbat argirekin bethi itsu zaudete,</p>
<p>Hanbat laguntzekin herbal bethiere:</p>
<p>Bertze bizitze bat sinhetsten duzue.</p>
<p>Nola ezpalitz bezain lurkoiak zarete?</p>
<p>Zer balio zuen ez sortzea abere?</p>
        </body>
      </text>
      <text>
        <front>
          <head rend='Bold'><p>ARTZAINA ETA ARTHALDEA</p></head>
        </front>
        <body>
<p>Zer! bethi faltatuko zait</p>
<p>Oste ergel huntarik zenbait!</p>
<p>Eta otsoak bat edo bat</p>
<p>Eramanen daut triparat!</p>
<p>Zertako ditut kondatzen?</p>
<p>Millez gorago baziren,</p>
<p>Eta guziek halere</p>
<p>Galtzera utzi dautet Pette:</p>
<p>Pette xikiro maithena,</p>
<p>Ongi-axal baten-gatik</p>
<p>Hirian bazarraitana,</p>
<p>Munduz-mundu ere phozik,</p>
<p>Segituko ninduena.</p>
<p>Ay! ay! nere Pette xikiro maithea!</p>
<p>Gillenek hola hill-orazionea,</p>
<p>Zuenean akabatu,</p>
<p>Eta Pette gaixoaren</p>
<p>Orhoitzapen maithearen</p>
<p>Iraupena seguratu,</p>
<p>Mintzatu zitzaion bere arthaldeari,</p>
<p>Aitziñdari, oste, bildotxei bereri;</p>
<p>Zituela othoitzten gogor egiteaz:</p>
<p>Hori bera askiko zutela egiaz,</p>
<p>Otsoak oro urruntzeko</p>
<p>Hauk populu ohorezko</p>
<p>Baten hitza bademote</p>
<p>Orok segur eta firme;</p>
<p>Segurki hek mugituko</p>
<p>Ez direla gehiago</p>
<p>Muga-harri batzu baiño:</p>
<p>Ithoko ere dugu, derrate, gormanta,</p>
<p>Pette gaixoaren eramaille ausarta.</p>
<p>Badema fiador nork bere burua;</p>
<p>Gillotek sinhetsi zuen populua!</p>
<p>Eta egiñ zioten besta eskerrezkoa,</p>
<p>Naski belhar fiñezkoa.</p>
<p>Hargatik arratsa yin zen baiño lehen,</p>
<p>Otso bat agertu baitzen,</p>
<p>Arthaldea ihesi gan zen:</p>
<p>Otsoa etze: etzen itzal xoila baizen.</p>
<p>Soldadu txarrei harenga egitea,</p>
<p>Ikhatz ethenduer da haize emaitea.</p>
<p>Lanyeretik urrun fanfarrunen deun,</p>
<p>Bethi da kasuan soldadu txarrena.</p>
        </body>
      </text>
      <text>
        <front>
          <head rend='Bold'><p>APOARMATUA ETA BI AHATEAK</p></head>
        </front>
        <body>
<p>Apoarmatu bat zen koxko ariñekoa;</p>
<p>Eta unhatua bethi zaiñtzeaz xilhoa:</p>
<p>Ikhusteko mundua hartzen du gogoa.</p>
<p>Toki arrotzak bethi dire gustagarri:</p>
<p>Nahi hori hebainek etxea utzi nahi:</p>
<p>Ahate biek, zoiñer komaiak baitzaien</p>
<p>Erran zer gogo zukeien;</p>
<p>Ihardetsi zioten, hek haren afera</p>
<p>Egiñen aise zutela.</p>
<p>Ikhusten duzu hor bide zabal hori?</p>
<p>Biek ramanen zaitugu hor gaiñdi,</p>
<p>Ameriketara airetan:</p>
<p>Eta denbora berean</p>
<p>Ikhusiko duzu republika franko:</p>
<p>Erresuma eta yende asko:</p>
<p>Eta hetako usantzez,</p>
<p>Ikhusiko ditutzunez,</p>
<p>Zare zu probetxaturen.</p>
<p>Kolombok hala egiñ zuen</p>
<p>Etzaiteken hanbat igurikitzeko</p>
<p>Segur aurkitzea hementxe Kolombo.</p>
<p>Apoarmatuak proposizioa</p>
<p>Aurkitu zuen net azetatzekoa.</p>
<p>Tratua egiñ eta, hegaztinek bertan,</p>
<p>Trabaillatuz herresakan,</p>
<p>Mekanika abill bat laster dute egiñña</p>
<p>Airetan goateko gure pelegriña.</p>
<p>Emaiten diote trebeskara ahoan</p>
<p>Zaro bat hortzen artean:</p>
<p>Tinki, derrote, atxik-azu,</p>
<p>Utz izurtzera behautzu.</p>
<p>Gero bi ahateek elkhar aditurik,</p>
<p>Hartzen dute zaroa buru banetarik,</p>
<p>Eta apoarmatua denean goiera;</p>
<p>Yendeak oro daude harrituak beira,</p>
<p>Gisa hortan yoaiten ikhustearekiñ</p>
<p>Animale nagia bere etxearekin.</p>
<p>Hau zer da! zioten guziek oyhuka:</p>
<p>Zathozte ikhustera, zathozte lasterka,</p>
<p>Apoarmatuen andere erregiña</p>
<p>Dioana airoski hedoietan barna.</p>
<p>Erregiña bai segurki,</p>
<p>Hala naiz ere egiazki;</p>
<p>Zuek burlatzea ezta azki.</p>
<p>Hark hobeki egin zuken</p>
<p>Bere bidean gan bazen,</p>
<p>Deusik ez zuela erraten.</p>
<p>Ezen hortzak idekirik,</p>
<p>Zaukan basotia itzuririk,</p>
<p>Erortzen zaie, begira</p>
<p>Zaudezener oiñetara:</p>
<p>Eta du ement berean</p>
<p>Leher egiten han bertan.</p>
<p>Inprudentzia eta banitate ariña</p>
<p>Hitzketeria eta kuriostasuna,</p>
<p>Ahaide hurbillak dire:</p>
<p>Haskasi bereko haur dire bedere.</p>
<p>Ixilik egonak nehor eztu galdu,</p>
<p>Baiña erasteak bai husu.</p>
<p>LIBURU BORTZGARRENAREN AKABANTZA</p>
        </body>
      </text>
      <text>
        <front>
          <head rend='Bold'><p>LIBURU SEIGARRENA</p></head>
        </front>
        <body>
        </body>
      </text>
      <text>
        <front>
          <head rend='Bold'><p>GIZONA ETA SUGE ITSUA</p></head>
        </front>
        <body>
<p>Gizon batek suge itsu bat</p>
<p>Ikhusi zuen behinbat.</p>
<p>Haizen gaixtagiña, dio, ni hementxe,</p>
<p>Noak egitera oraiñtxe,</p>
<p>Obra bat laudatzekoa,</p>
<p>Ororen gogarakoa!</p>
<p>Hitz horietara animale tzarrak,</p>
<p>(Sugeaz naiz hemen mintzo</p>
<p>Ez gizonaz: aise trunpa laitezke asko).</p>
<p>Hitz hoetara sugeak</p>
<p>Bee burua uzten du atzamatera;</p>
<p>Gizak hartu eta sartzen zakura,</p>
<p>Eta zerratzen zakua:</p>
<p>Areago den kasua,</p>
<p>Emana da sententzia</p>
<p>Hill behar dela bestia;</p>
<p>Duen oben edo ez duen:</p>
<p>Baiña gauza horri arren</p>
<p>Zemon aphur bat kolore,</p>
<p>Arenga hau zion hark egiñ halere:</p>
<p>Hail eskergabeen modela haizena!</p>
<p>Gaitztoen aldera on dena</p>
<p>Duk beretzat gaizoena.</p>
<p>Hill behar haiz. hire kolera eta hortzek</p>
<p>Daiñurik egiñen nihoiz ez zautatek.</p>
<p>Suge malurusak aldiz bere erdaran</p>
<p>Ahal bezaiñ molde onean:</p>
<p>Baderro: baldiñ munduan</p>
<p>Ingrat laitezkenak oro</p>
<p>Balituk kondenatzeko,</p>
<p>Nori laitek barkhatzeko?</p>
<p>Hihaurk heure buruari</p>
<p>Demok legez hemen hauzi;</p>
<p>Ni nagok herorren lektionetara:</p>
<p>Itzulz kik begiak herorren gaiñera.</p>
<p>Eskuetan daukak hik nere bizia;</p>
<p>Trenka zak haren haria.</p>
<p>Plazera, intresa, nahia,</p>
<p>Horra hire yustizia.</p>
<p>Lege hoien arabera,</p>
<p>Kondena nazak hilltzera.</p>
<p>Ez bekik hargatik gaitzi,</p>
<p>Fiñatzean hoiñ tristeki,</p>
<p>Derraiadan nik frankoki,</p>
<p>Eskergabeen modela</p>
<p>Segurez sugea eztela;</p>
<p>Aitzitik gizona dela.</p>
<p>Aditzean hori, giza da trikatzen,</p>
<p>Urhats bat ere du gibelat egiten.</p>
<p>Baiña azkenean baderro:</p>
<p>Illhaunak dakhartzak arrazoiñak oro:</p>
<p>Dezida ahal nirok: badiat nik dretxo,</p>
<p>Baiña emagun norbait yuie:</p>
<p>Bai, dio bertzeak ere.</p>
<p>Behi bat han zagon: deitzen dute bertan,</p>
<p>Eta badathor kuxean.</p>
<p>Hedatzen zaio kasua;</p>
<p>Gaitza etzen hunen trenpua.</p>
<p>Balio zuena, dio, horren gatik</p>
<p>Deithzea ni hara-handik?</p>
<p>Sugeak du arrazoiña:</p>
<p>Disimula da eziña.</p>
<p>Ya urthe asko baduela,</p>
<p>Guti gizentzen naizela,</p>
<p>Hari naiz hunen neurritzen:</p>
<p>Egunik ezta iragaiten</p>
<p>Non ez diodan nik on zenbait egiten.</p>
<p>Guzak horrentzat dire,</p>
<p>Nere esnea, haurrak ere;</p>
<p>Merkatutik horrek bethi,</p>
<p>Eskuak dakhartza betheak ederki.</p>
<p>Osasuna bera nik diot bihurtu</p>
<p>Urthek zutenean tristea herbaldu:</p>
<p>Eta ene pèna guzien,</p>
<p>Xede bakharra da, horren</p>
<p>Plazera prokuratzea</p>
<p>Edo beharra estaltzea.</p>
<p>Baiñan orai zahartua</p>
<p>Naduka abandonatu</p>
<p>Zokoluan, belhar gabe:</p>
<p>Uzten baniñdu bedee</p>
<p>Nihaur alhara nioan!</p>
<p>Baiña han naduka estekan.</p>
<p>Eta izan banu nausitzat,</p>
<p>Horren plazan nik suge bat,</p>
<p>Hau nihoiz haiñ eskergabe</p>
<p>Zakikedana ager othe?</p>
<p>Adiu: nik erran dut nere iduria</p>
<p>Gizak miretsirik hagitz sententzia,</p>
<p>Sugeari derro: behar da sinhetsi</p>
<p>Elhe-zaku handi hori?</p>
<p>Ez dakike zer darasan;</p>
<p>Zentzurik eztu kaskoan</p>
<p>Dezagun sinhets hobeki</p>
<p>Hor dathorren idi hori.</p>
<p>Sugeak derra: biz hala:</p>
<p>Egiten da erran bezala.</p>
<p>Idia badathor urhats bakhanetan:</p>
<p>Gauza duenean ibilli kopetan</p>
<p>Laster baderra: guretzat</p>
<p>Urthek dirauten bezanbat,</p>
<p>Bethi urthe oroz orobat,</p>
<p>Nekhe handienak badaramatzala:</p>
<p>Erlaxarik gabe kurritzen duela</p>
<p>Pena dorpheenen saillik luzeena,</p>
<p>Bururat orduko berriz hasten dena;</p>
<p>Zoiñen bidez gure hildo aberatstuek,</p>
<p>Bertzela huts lagozkenek,</p>
<p>Gizoner baitaie emaiten,</p>
<p>Kario aldiz hoier saltzen;</p>
<p>Nekhe hoiek ororentzat</p>
<p>Hoiek diren guzientzat</p>
<p>Ez dela saritzat deusik</p>
<p>Ukhaldi, sistako nasaienak baizik:</p>
<p>Aldiz eskerrik batere.</p>
<p>Hargatik gero, halere</p>
<p>Aski hoientzat ohore</p>
<p>Zaikula, gizendu ondoan aphur bat,</p>
<p>Merkatuz-merkatu goatea mustrarat;</p>
<p>Gero karnizeriara,</p>
<p>Finean handien estomaketara.</p>
<p>Horla idia mintzatu zen.</p>
<p>Gizak hemen erran zuen:</p>
<p>Dugun erasle unhagarri,</p>
<p>Frasa eder egille hori,</p>
<p>Ixil-araz nozpait: ezen intsolenki,</p>
<p>Hartu ginduena yuie</p>
<p>Itzultzen da akusatzaille.</p>
<p>Hori ere ez dut onhetsten.</p>
<p>Yuietzat zuhaitza dute beraz hartzen.</p>
<p>Baiña areago izatu zen</p>
<p>Hunek prestik bethiere,</p>
<p>Beroaren, uriaren,</p>
<p>Eta haize furiosen</p>
<p>Kontra bazeman gerize.</p>
<p>Hunek, alhor, baratzeak</p>
<p>Guretzat bakharrik daduzka edertuak;</p>
<p>Kargatzen da fruituz ere.</p>
<p>Hoien pagutzat halere,</p>
<p>Peisant batek du pikatzen</p>
<p>Edo erhotik atheratzen.</p>
<p>Horra zer duen hark sari.</p>
<p>Nahiz urthe orotan bethi,</p>
<p>Bademaizkun yeneroski</p>
<p>Loreak uda hastean,</p>
<p>Fruituak negu-sartzean;</p>
<p>Egun berotan itzala,</p>
<p>Hotzetan behar bezala</p>
<p>Su-phazterreko plazera.</p>
<p>Zergatik ez ixadarra</p>
<p>Hartu gaberik haizkoa?</p>
<p>Berenaz oraiño zen bizitzekoa.</p>
<p>Gaitzitua gizonttoa</p>
<p>Erran zitzaikon egiez</p>
<p>Eziñ ukha zetzakenez;</p>
<p>Nahi izan zuen hauzia,</p>
<p>Baitezpada irabazia.</p>
<p>Ongi naiz, dio, sinplea,</p>
<p>Nik horiek entzutea!</p>
<p>Harturik zakua barnekoarekiñ</p>
<p>Emaiten zaitzu harekiñ</p>
<p>Ukhaldika paretari;</p>
<p>Eta horla hill-arazi</p>
<p>Sugea zuen kruelki.</p>
<p>Handiak holako dire;</p>
<p>Egia gaitzitzen zaie.</p>
<p>Buruan hartua dute,</p>
<p>Guziak heientzat, yaiotzen direla</p>
<p>Gizak, bestiak bezala:</p>
<p>Baita are sugeak ere.</p>
<p>Baldiñ badu nihork atheratzen hitzik,</p>
<p>Asto bat da: aise dut, aithortzen hori nik:</p>
<p>Baiña zer egiñ ordutik?</p>
<p>Eras urrunskotik, edo egon ixilik.</p>
        </body>
      </text>
      <text>
        <front>
          <head rend='Bold'><p>ALHARGUN GAZTEA</p></head>
        </front>
        <body>
<p>Ezta alharguntzarik nihoiz auhen gabe;</p>
<p>Egiten da abarrots behiñ bethiere:</p>
<p>Baiña hixten da halere.</p>
<p>Denboraren hegaletan</p>
<p>Xangriña badoa airetan:</p>
<p>Denborak badakhartz plazerak berritan.</p>
<p>Orai urthe bethe alhargundu zena</p>
<p>Eta atzotik hala dena,</p>
<p>Hagitz dire diferentak;</p>
<p>Ez laite erran haiña bat direla biak</p>
<p>Hunek tu egortzen yendeak ihesi</p>
<p>Harrek bere xarmez deithzentu arraiki:</p>
<p>Badu hunek auhen asko</p>
<p>Alegia edo ziñezko:</p>
<p>Bethi musika bera da,</p>
<p>Bethi bera da hitzketa;</p>
<p>Ezin daiteke kontsola,</p>
<p>Bedere erraten da hala.</p>
<p>Baiñan ezta holakorik,</p>
<p>Ondoko fable huntarik,</p>
<p>Are esperientziatik,</p>
<p>Ikhusiko den bezala.</p>
<p>Dama eder baten senharra</p>
<p>Bazoan bertze mundura.</p>
<p>Aldean zagokon sahets penatuak</p>
<p>Oyhuz zerron: Igurk-ak.</p>
<p>Ni ere hirekin betan banioak;</p>
<p>Eta nere arima, hirea bezala,</p>
<p>Zagok ziñez bere ohatzea uztera.</p>
<p>Senharra bakharrik gan zen.</p>
<p>Damak aita bat bazuen</p>
<p>Net prudenta eta zuhurra.</p>
<p>Utzi zuen pasatzera</p>
<p>Dolu miñezko ibai hura.</p>
<p>Alaba azkenean nahiz konsolatu,</p>
<p>Baderro: Auhenak uz-kitzu;</p>
<p>Negar aski egiñ duzu.</p>
<p>Zer duke probetxu difuntu gaixoak,</p>
<p>Ithorik ere zuk horla zure xarmak?</p>
<p>Badirenaz gero oraiño biziak,</p>
<p>Ahanztera uz-kitzu hillak.</p>
<p>Eztut erran nahi orai berehala,</p>
<p>Zorte hobe batek eztei berritara</p>
<p>Xanya dezan zure dolua betbetan:</p>
<p>Baiña ephe yustu bat denean iragan,</p>
<p>Proposa dakizun ez bekizu gaitzi,</p>
<p>Zure ona-gatik segurki,</p>
<p>Espos bat izandun, gazte, gisakoa,</p>
<p>Gan dena ez bezalakoa.</p>
<p>Ah! diotza hark samiñki:</p>
<p>Ya komentu bat zait espostzat komeni.</p>
<p>Utzten du bruma hau aitak pasatzerat.</p>
<p>Hola iragaiten da ill bat.</p>
<p>Bertzea aldiz da pasatzen</p>
<p>Egun oroz zerbait khentzen,</p>
<p>Soiñari, linyari, baita kofiari:</p>
<p>Aphaiñdura laster doluak diduri.</p>
<p>Dostetak eta hirriak,</p>
<p>Dantzak eta erhokeriak,</p>
<p>Egundaiño bezaiñ billhatuak dire:</p>
<p>Goiz-arrats maiñatzen gare</p>
<p>Yubantziako uretan.</p>
<p>Aita onak ere eztu yadan</p>
<p>Difuntu haiñ maithe zenaren beldurrik:</p>
<p>Baiña ez baitzerron hark deusik</p>
<p>Aboro gure ederrari;</p>
<p>Baderro berak aitari:</p>
<p>Eta non duzu gizona</p>
<p>Gazte, eder eta izan duna</p>
<p>Agindu ziñautazuna?</p>
        </body>
      </text>
      <text>
        <front>
          <head rend='Bold'><p>OTSOA ETA AXERIA</p></head>
        </front>
        <body>
<p>Nolaz ezta nihor kontent mundu huntan</p>
<p>Ez nihor satifo duen estatuan?</p>
<p>Batek soldadu gan guziz nahi liro:</p>
<p>Aldiz soldadua haren yelos dago.</p>
<p>Axeri bat lehen, omen,</p>
<p>Otso egiñ nahi izan zen.</p>
<p>Ha! eta nork ahal erran</p>
<p>Eztela izatu sekulan</p>
<p>Han edo hemen otsorik</p>
<p>Desiratu dukeienik</p>
<p>Zikiro ofizioa?</p>
<p>Baiña dezagun has gure istorioa.</p>
<p>Axeriak zion erran otsoari:</p>
<p>Maithe, yakitzat ya eztiat aspaldi,</p>
<p>Oillar zahar edo oillasko txar baizik:</p>
<p>Yaki hunek unhatu naik.</p>
<p>Bizi hatzait hobeki hi</p>
<p>Gutiago lanyer dukala segurki:</p>
<p>Hurbiltzen nauk etxetarik;</p>
<p>Bahagoke hi urrundik.</p>
<p>Erakuts dezadak beraz, o kide, arren,</p>
<p>Hire ofizioa nola den egiten.</p>
<p>Bihur nazak nere kastako lehena</p>
<p>Zikirorik gizenena</p>
<p>Krokatik dilindan ukhanen duena.</p>
<p>Ez nauk segurki beharko</p>
<p>Eman ingraten nonbreko.</p>
<p>Biz, dio otsoak: hill zaitak anaia bat,</p>
<p>Goazen hura den tokirat</p>
<p>Haren larrua biltzera:</p>
<p>Hau harturen duk soiñera</p>
<p>Yoan ziren: orduan otsoak baderro:</p>
<p>Huna zer den egiteko</p>
<p>Ora arthaldekoak urrun-arazteko.</p>
<p>Axeriak zuenean</p>
<p>Eman larrua soiñean;</p>
<p>Kontuz bere nausiaren</p>
<p>Lektioak oro xuxen,</p>
<p>Zituen ahalaz hartzen.</p>
<p>Hastean lothu zen gaitzki,</p>
<p>Geroxeago hobeki</p>
<p>Gero ongi, gero perfetki</p>
<p>Ikhasi zitueneko,</p>
<p>Arras ezpada, ongisko</p>
<p>Hark yakitekoak oro;</p>
<p>Arthalde bat agertzen da.</p>
<p>Fite otso berria badoako bada:</p>
<p>Inguru guziak betan</p>
<p>Tuela ematen ikharan.</p>
<p>Oste marrakariari</p>
<p>Hain izipera denari,</p>
<p>Badirela diduritzo</p>
<p>Bedere berrogoi otso.</p>
<p>Zakur, artzaiñ eta ardiak</p>
<p>Hirirat ihesi badoaz guziak.</p>
<p>Eta ezta bahi gelditzen</p>
<p>Ardi golatu bat baizen</p>
<p>Brigantak hartzen du fite.</p>
<p>Handik hainitz urhats gabe,</p>
<p>Aditzen du kantaz oillar hauzoko bat:</p>
<p>Berehala haren ganat</p>
<p>Yauzten da dizipulua,</p>
<p>Aurtikirik kapa, eskolan hartua:</p>
<p>Ahantzirik zikiroak</p>
<p>Eta hartu lektioak,</p>
<p>Bai eta yaun errienta,</p>
<p>Urratsak hatterik, goan zen herresaka.</p>
<p>Zertako desgisa nork bere arpegia?</p>
<p>Zertako har bertze baten iduria?</p>
<p>Hau ezta enganio baizen;</p>
<p>Luzaro ezbaitu irauten:</p>
<p>Lehen urhatsean ezen,</p>
<p>Aitziñean zena, da bethi agertzen.</p>
        </body>
      </text>
      <text>
        <front>
          <head rend='Bold'><p>LANGOSTA ETA BERE ALABA</p></head>
        </front>
        <body>
<p>Zuhurrek askotan, iduri langosta,</p>
<p>Kurritzen dute gibelka:</p>
<p>Portuari itzultzen ere maiz ezpalda:</p>
<p>Mariñel abillen usaia hori da.</p>
<p>Hori da oraiño asmua</p>
<p>Bertze askok pratikatua,</p>
<p>Nahi dutenean etsaia enganatu,</p>
<p>Eta kolpe handi zenbait seguratu,</p>
<p>Pontu batetara etsaia deithzea,</p>
<p>Eta aldiz bertzetik yokoa egitea.</p>
<p>Egiten da askotan isti</p>
<p>Saltatzekotzat hobeki.</p>
<p>Baiña lot gakizkon gure fableari.</p>
<p>Langosta amak behiñ zerron alabari:</p>
<p>Neska, zer dun planta hori?</p>
<p>Zerua! zer! hori dun bada ibiltzea?</p>
<p>Hobekixeago zer! ez habilkea?</p>
<p>Ama, derra alabak, nabill zu bezala;</p>
<p>Eztut ikhusten nik ibilltzen bertzela</p>
<p>Nehor gure famillatik:</p>
<p>Oro hartan oker dabilltzan pontutik</p>
<p>Nahi duzu bada ni nabillan xuxen?</p>
<p>Neskak arrazoiña zuen.</p>
<p>Etxeko etsenpluak ahal handia du:</p>
<p>Gazteak segurez hark egiten ditu</p>
<p>Zuhur edo zoro, debox edo prestu.</p>
<p>Aita hordi batek, seme arloteari,</p>
<p>Ama lele btek, alaba ariñari</p>
<p>Nondik egiñ erreprtxu?</p>
<p>Edo erreportxuak nondik duke efetu?</p>
<p>Seme arloteak baderroke aitari:</p>
<p>Erratea deusik ez doatzu zuri;</p>
<p>Zaitudaneko nik ikhusten hordia,</p>
<p>Ya gangan dut egarria.</p>
<p>Alabak aldiz amari:</p>
<p>Zer! zuk erreportxu niri!</p>
<p>Ez ahal ziñen zeroni</p>
<p>Ni bezain ariñ gaztean?</p>
<p>Etzare ere kasik hala zaharrean?</p>
<p>Nola xitoek amekiñ</p>
<p>Kabazka duten ikhasten;</p>
<p>Hala umek burhasoekiñ</p>
<p>Ikhasten dute bizitzen:</p>
<p>Xuxen edo oker ibilltzen.</p>
        </body>
      </text>
      <text>
        <front>
          <head rend='Bold'><p>XIMINOA</p></head>
        </front>
        <body>
<p>Ximino bati Parisen</p>
<p>Andre bat eman zioten:</p>
<p>Ximinoa zenaz gero</p>
<p>Bertze asko senharrek bezala egiteko</p>
<p>Andrea zanpatzen zuen.</p>
<p>Andretxoak hanbt nigar isurtzen du</p>
<p>Non leher egiten azkenekotz baitu.</p>
<p>Semea pleinitzen zaio harrigarri:</p>
<p>Bainan aitak hortaz egiten du hirri:</p>
<p>Emaztea ezen hil zaio</p>
<p>Ya bertzetara ere gura badoako.</p>
<p>Har ahalak oro tuela yo gogo</p>
<p>Alabaiña dabill ostatuz-ostatu,</p>
<p>Horditzen ere da husu.</p>
<p>Ximinoaz bertze askori,</p>
<p>Hau badoakote ederki:</p>
<p>Othe da nihon herririk</p>
<p>Ema yotzaille gaberik?</p>
<p>Erran ez nezake baietz nik segurik.</p>
<p>Eta nondik dathor hori?</p>
<p>Zeren gizak kasik bethi</p>
<p>Baidohaz etxera ostatuetarik</p>
<p>Tripa ontsa bethea, aldiz bolttsa hutsik:</p>
<p>Boteillaren zolan zentzua ahantzirik.</p>
        </body>
      </text>
      <text>
        <front>
          <head rend='Bold'><p>AXERIA, OTSOA ETA ZALDIA</p></head>
        </front>
        <body>
<p>Gazte izana-gatik, maltzurrenetarik</p>
<p>Zen axeri batek, mundura gerostik,</p>
<p>Zuen lehen aldikotzat</p>
<p>Ikhusten omen zaldi bat.</p>
<p>Oraiño berri zen hauzoko otso bati</p>
<p>Badiotzo: zatho, zatho laster kusi,</p>
<p>Abre bat bada alhan gure phentzeetan</p>
<p>Ederra, larria; oraiño ordu huntan,</p>
<p>Nere bi begiak dauzka xarmatuak</p>
<p>Ikhusiaren itxurak.</p>
<p>Otsoak baderro hirriz: sendoago</p>
<p>Othe da hura gu baiño?</p>
<p>Egidak bada, othoi, yaun haren portreta.</p>
<p>Pintorea baniñtz edo estudianta,</p>
<p>Derro axeriak, eman nezazuke,</p>
<p>Hagitz gogotik halere,</p>
<p>Aitziñetik atsegiña</p>
<p>Bistk emanen dautzuna.</p>
<p>Baiña zatho zuhaur; ezen, behar bada</p>
<p>Hor guretzat zenbait bada</p>
<p>Ustekabeko katura.</p>
<p>Badoaz; eta zaldiak</p>
<p>Ferdean zadukatenak.</p>
<p>Halako bisita segur-gura etzenak,</p>
<p>Ya, ya ateka yauziz nahi du pasatu,</p>
<p>Eta hetarik urrundu.</p>
<p>Yauna, derro axeriak,</p>
<p>Gu, zure zerbitzariak,</p>
<p>Zure izena yakiñ nahiak giñtezke.</p>
<p>Zaldiak, ezbaitzen arras fuiñik gabe,</p>
<p>Baderroie: Yaunak, erakur-azue</p>
<p>Zeuek nere izen, badaidikezue,</p>
<p>Ner zapataiak eskribus eman du</p>
<p>Nere zapatako zolaren inguru.</p>
<p>Eskusatzen da axeria,</p>
<p>Allegatuz hemen bere iñorantzia:</p>
<p>Nere aita-amek, zioen,</p>
<p>Edukatu ez ninduten:</p>
<p>Pobre ziren: eta etzuten</p>
<p>Munduan deus ontasunik</p>
<p>Garabik, zilho bat baizik.</p>
<p>Baiña otsoarenek, buryes aberatsak,</p>
<p>Eman diozkite letrak.</p>
<p>Hitz hoietaz gure otsoa</p>
<p>Balakatua gaizoa,</p>
<p>Hurbilldu zen: baina orduko urguillua,</p>
<p>Gosttu zitzaion laur hortzen kontua:</p>
<p>Uztar bat zioen zaldiak igorri,</p>
<p>Haidor altxaturik bi zangarrak goiti.</p>
<p>Horra gure otsoa etzana lurrean,</p>
<p>Estaturik txarrenean</p>
<p>Ehoa, odola darian.</p>
<p>Anai, derro axeriak,</p>
<p>Oraiko gerthakariak</p>
<p>Klarki dauku erakusten</p>
<p>Persona izpiritutsuen</p>
<p>Errana, zoiñ egia den:</p>
<p>Abere horrek derautzu</p>
<p>Matrailletan eskribatu:</p>
<p>Zuhurra zaiola bethi</p>
<p>Mesfida yende arrotzari.</p>
        </body>
      </text>
      <text>
        <front>
          <head rend='Bold'><p>GAU-AIÑHARA ETA BI ANDREIERRAK</p></head>
        </front>
        <body>
<p>Gau-aiñjara bat betbetan</p>
<p>Sarthu zen ustekabetan</p>
<p>Andreier zifera baten ohatzean.</p>
<p>Hau, nola aspaldi baitzuen</p>
<p>Herra handia saguen</p>
<p>Kontra bere bihotzean</p>
<p>Yin zen hura iretsi beharrez kuxean.</p>
<p>Zer! dio, zaren ausarta,</p>
<p>Zu nere etxean presenta!</p>
<p>Zure arrazak hanbat duen arren egiñ</p>
<p>Egiñ beharrez niri miñ!</p>
<p>Etzare sagua? mintza zaite klarki:</p>
<p>Bai, hala zare segurki:</p>
<p>Non ez, andreier ez naiz ni.</p>
<p>Oh! barkha zadazu, tristeak diotzo,</p>
<p>Ez naiz estatu hortako</p>
<p>Ni sagua naizen! mihi</p>
<p>Tzarren errana da hori:</p>
<p>Eskerrak guziz-gorari,</p>
<p>Xori naiz; huna hegalak</p>
<p>Biba, biba yende ariñak</p>
<p>Airetan bizi direnak!</p>
<p>Eman zuen arrazoia,</p>
<p>Izatu zen onhetsia</p>
<p>Baitzidurien egia;</p>
<p>Eta egiñ zuen haiñ ongi,</p>
<p>Non libro baitzuten utzi.</p>
<p>Handik biharamunean,</p>
<p>Gure, xoroa, illhunpean,</p>
<p>Sartzen zaitzu tipustean,</p>
<p>Hegaztiñen etsaia zen</p>
<p>Andereier bertze baten</p>
<p>Egon-toki trankillean.</p>
<p>Horra berritan non den gure xoria</p>
<p>Hurbill galtzetik bizia.</p>
<p>Dama muttur luxe-dunak</p>
<p>Yan-xahar aurkitzen zenak</p>
<p>Tirria hoberenean</p>
<p>Berehala bazeraman</p>
<p>Hegastina zelakoan.</p>
<p>Baiña oyhuz da abiatzen;</p>
<p>Laido zaioela egiten:</p>
<p>Zer! horlako iduk ni!</p>
<p>Ez duzu beiratzen ongi:</p>
<p>Zerk du egiten xoria?</p>
<p>Lumek: gauza da ageria.</p>
<p>Sagu naiz: biba arratoinak!</p>
<p>Yupiterrek betza konfundi gathuak.</p>
<p>Artexki horla lenguaia</p>
<p>Mudatuz, gure xoriak</p>
<p>Bi kasutan hill beharrak,</p>
<p>Salbatu zuen bizia.</p>
<p>Illhunbeko xori haren iduriko</p>
<p>Ikhusten da bertze xarlatana franko:</p>
<p>Xanyaturik mugaz xarpa edo kokarda,</p>
<p>Kantatzen ahotaraka,</p>
<p>Zirkonstantzien arauka,</p>
<p>Biba onarka! edo Biba republika!</p>
<p>Lafontenen arabera</p>
<p>Yende horlakoa da guziz zuhurra:</p>
<p>Aitzitik nere oldez badaiteke abilla,</p>
<p>Baiña ageria da dela ere kanailla.</p>
        </body>
      </text>
      <text>
        <front>
          <head rend='Bold'><p>EPHERRA ETA OILLARRA</p></head>
        </front>
        <body>
<p>Oillar guti ikasi, nahasi batzuen</p>
<p>Bere artean bethi liskarra zutenen</p>
<p>Lagun, ephertto bat emana zen izan</p>
<p>Aphur bat pensionean.</p>
<p>Oillar haukien partetik,</p>
<p>Oste emekoi hunen ganik,</p>
<p>Ziduritzon epher hari,</p>
<p>Behar zuela iguriki</p>
<p>Kariño eta tratu ona,</p>
<p>Eme eta arrotzeri bethi zor zaiena.</p>
<p>Duda gabe egiñen zuzten ohoreak</p>
<p>Hek menaieriakoak.</p>
<p>Baiña populu harroa</p>
<p>Eta neurri gabekoa,</p>
<p>Maiz furiak zoratua,</p>
<p>Etzen izatu net errespetutsua,</p>
<p>Gure andere arrotzaentzat;</p>
<p>Etziotzan ezen guphidesten hanbat</p>
<p>Moko-kolpe kruelenak.</p>
<p>Hastean net zuen penatzen tretuak:</p>
<p>Baiña ikhusi zuenean</p>
<p>Oste hura phernesian,</p>
<p>Batek bertze atakatzen,</p>
<p>Zauritzen eta odolstatzen,</p>
<p>Egon zen konsolatua:</p>
<p>Arauz hauk bizi modua</p>
<p>Dio, hau dute ohitua.</p>
<p>Ez ditugu nahi yuiatu segurki,</p>
<p>Urrikaldu bai hobeki:</p>
<p>Model beraren gaiñean,</p>
<p>Yupiterrek mundu huntan</p>
<p>Egiñ ez ditu guziak.</p>
<p>Badire naturalezak</p>
<p>Oillaren eta epherrenak.</p>
<p>Ah! nere oldez duda gabe</p>
<p>Bizia nik neramake</p>
<p>Billkuia hobe batean:</p>
<p>Baiña ene zorigaitzetan,</p>
<p>Toki huntako nausiak</p>
<p>Bertzelako ditu bere fantesiak.</p>
<p>Harrapatzen gaitu bere sareetan,</p>
<p>Aloyitzen gero oillarrekin betan,</p>
<p>Motzturik hegalak bertan.</p>
<p>Ez, ez, gizonez segurki,</p>
<p>Dugu pleiñitzeko xoilki.</p>
        </body>
      </text>
      <text>
        <front>
          <head rend='Bold'><p>BORDARIA, ORA ETA AXERIA</p></head>
        </front>
        <body>
<p>Otso eta axeri, biak nola biak</p>
<p>Hagitz dire hauzo txarrak.</p>
<p>Ez nuke egiñen etxerik</p>
<p>Hurbill heien egoitzatik,</p>
<p>Xedea banu segurik</p>
<p>Hazteko nik han oillorik</p>
<p>Edo orobat zikirorik.</p>
<p>Bigarrentto hori ordu guzietan</p>
<p>Zagokioten zelatan</p>
<p>Borda bateko oilloeri,</p>
<p>Eta nahiz zen segurki</p>
<p>Kastan abillenetarik,</p>
<p>Etzion egiñ oraiñdik</p>
<p>Oilladiari daiñurik.</p>
<p>Batetik apetituak,</p>
<p>Eta bertzetik lanyerak</p>
<p>Bazemoten maistroari</p>
<p>Griña eta enbrazo ez guti.</p>
<p>Zer bada, diotza, philderia hori</p>
<p>Deusen beldur gabe trufatzen zait niri!</p>
<p>Banoa, banathor, hartzen dut trabaillu,</p>
<p>Egiten ditut milla asmu:</p>
<p>Eta peisant gaizo hori,</p>
<p>Dagola etxean trankilki</p>
<p>Guzietaz diru da hari egiten;</p>
<p>Moneda ditu bihurtzen</p>
<p>Oillasko eta gapoñak:</p>
<p>Baitu ere krokan dilindan dauzkanak.</p>
<p>Aldiz ni, maistro xefoa,</p>
<p>Baduket seguratua</p>
<p>Oillo eihar baten trunkoa,</p>
<p>Banago gaiñdiz boztua!</p>
<p>Murde Yupiñek zertako</p>
<p>Axeri ofizioko</p>
<p>Egin ninduen bada ni?</p>
<p>Ez, lepoa falta niri,</p>
<p>Aditzen ezpada laster zerbait berri.</p>
<p>Bere mendekuak horla</p>
<p>Kaskoan zarabillzkala;</p>
<p>Hautatzen du gau illhun bat,</p>
<p>Zoiñak nasai orotarat</p>
<p>Baitu ereiñ lo-belharra.</p>
<p>Aurkitzen zen batbedera</p>
<p>Yadan loan egoitzia:</p>
<p>Toki hartako nausia,</p>
<p>Sehiak, oilloak,</p>
<p>Gapoiñ, oillaskoak,</p>
<p>Baita ora bera: fiñean,</p>
<p>Denak zauden tieso lotan.</p>
<p>Bainan etxeko nausia</p>
<p>Izatu zen gaizo askia,</p>
<p>Bere oillotegia uzteko idekia,</p>
<p>Inguru larroina hanbat ibilli zen,</p>
<p>Non zitadelara noizbait sarthu baitzen.</p>
<p>Despoblatzen du tokia,</p>
<p>Egiten du hagitz masakre handia:</p>
<p>Lurra estalia da dena gorphutz hillez,</p>
<p>Trenpatua odol ibaiez.</p>
<p>Haren furiaren trazak</p>
<p>Agertu zituen albak:</p>
<p>Ya, ya ikhuskari hortarat</p>
<p>Ekia zihoan lazturik gibelat.</p>
<p>Axeriak badarama</p>
<p>Berekiñ har dezakena.</p>
<p>Badago eziñ eramana</p>
<p>Lurrean zabal ereina.</p>
<p>Yabeak ezduke bertze erresurtsarik</p>
<p>Oyhuka egotea baizik</p>
<p>Bere yenden eta zakurraren kontra:</p>
<p>Usaia bethi horla da.</p>
<p>Ay! haizen bestia zorigaitzezkoa!</p>
<p>Urera botatzekoa!</p>
<p>Nolaz eztuk eman seiña,</p>
<p>Masakre hasiarena?</p>
<p>—Zeronek nolaz eztuzu</p>
<p>Hasi gabe gibelatu?</p>
<p>Lana lasterrago zaiteken egiña.</p>
<p>Zer! zu yabea zarena,</p>
<p>Eta gauza doatzuna,</p>
<p>Antsikabe lo bazaude.</p>
<p>Bortha hetsi den-ez yakiñ ere gabe;</p>
<p>Nahi duzu ni zakurra</p>
<p>Nerea ez dela afera,</p>
<p>Lorik gbe nagon erne?</p>
<p>Zakurra ederki mintzo zen:</p>
<p>Arrazoiñatze hau net ona zaiteken</p>
<p>Nausi baten baithan baldiñ izan bazen.</p>
<p>Baiña baitzen ora sinple baten-ganik,</p>
<p>Eman zen balio etzuela deusik.</p>
<p>Eta ora arrazoiñatua</p>
<p>Egon zen bereak ederki hartua.</p>
<p>Famillako aita, nor nahi haiteken,</p>
<p>(Eta ohore hortaz ez natzaik yelosten),</p>
<p>Hire ontasunen gaiñean</p>
<p>Bertzeak atzarri daudezelakoan,</p>
<p>Trankil lotara goatea,</p>
<p>Duk enganio tristea.</p>
<p>Habill oherat azkenik,</p>
<p>Eta hihaurk bortha hesten ikhusirik.</p>
<p>Eta dukenean zenbait afera miñ,</p>
<p>Bertzez hobe duk ez egiñ.</p>
<p>Ezen holako kasutan</p>
<p>Otso yaunak ere ez dikek sekulan</p>
<p>Atzeman mandataririk</p>
<p>Bera den baiño hoberik.</p>
        </body>
      </text>
      <text>
        <front>
          <head rend='Bold'><p>YUPITER ETA PASAIERA</p></head>
        </front>
        <body>
<p>Baluke ontasun zeruak</p>
<p>Lanyerean egiñ izatu botuak</p>
<p>Balire oro konplituak.</p>
<p>Baiña iragan da lanyera,</p>
<p>Aise utzten dire ahantztera</p>
<p>Zeruari eman hitzak:</p>
<p>Lurrean tzukegun zorrak</p>
<p>Dire unkitzen gituztenak.</p>
<p>Yupiter hartzdun onak han goietik</p>
<p>Egortzen eztu huxerrik.</p>
<p>Oy! haizen buru eria!</p>
<p>Zer duk bada ihurtzuria?</p>
<p>Eta abisu hoier erradak bada harren,</p>
<p>Zer izen daiek emaiten?</p>
<p>Pasaier batek ikharan</p>
<p>Tenpesta baten erdian,</p>
<p>Ziotzan agiñdu behin ehun idi</p>
<p>Titanen garhaileari.</p>
<p>Bakhar baten yabe ere etzen.</p>
<p>Haiñ aise erran zituzkeien</p>
<p>Hark ehun elefant idi heien plazan.</p>
<p>Leihorreratu zenena,</p>
<p>Hezur zenbait suan erre izan zituen;</p>
<p>Zoiñen lanhoa igan baitzen</p>
<p>Yupiterren sudur-pera.</p>
<p>Yupiñ yauna, dio, horra</p>
<p>Nere botua; har zazu;</p>
<p>Idi urriñ hutsa hor badathorkizu:</p>
<p>Khea zuretzat bakharrik,</p>
<p>Zor ez dautzut bertze deusik.</p>
<p>Yupiterrek tretu horri</p>
<p>Egiñ zion bada alegia hirri.</p>
<p>Baiña egun batzuek ziren bai iragan,</p>
<p>Ontsa atzeman zuen hark bere xaiñdean;</p>
<p>Egorririk ametsetan</p>
<p>Abisu, bazela hulako tokitan</p>
<p>Gordea tresor handi bat.</p>
<p>Gure botu-koia herresaka harat</p>
<p>Goan zen nola su hilltzera.</p>
<p>Batzen ditu gerthuz ohoiñak bidean:</p>
<p>Eta nola orduan ez baitzuen boltsan</p>
<p>Luis bakhar baten erresurtsa baizik,</p>
<p>Agiñtzen daizkie ehun otzako urre</p>
<p>Bat eskas gabe halere;</p>
<p>Bertan hartzekoak diru hulakotik,</p>
<p>Hulako herriren hulako partean</p>
<p>Ehortzia lurbarnean</p>
<p>Aspaldi zagoenetik.</p>
<p>Lekhua zaie ohoiñeri</p>
<p>Iduritzen suspitxgarri:</p>
<p>Eta hortan gure agiñtzailleari</p>
<p>Batek baderro: hi hemen</p>
<p>Konpai, duda gabe haiz gutaz trufatzen;</p>
<p>Hil hadi bada, eta hail Satanen ganat</p>
<p>Ehun ontzez hari dohaiñ egiterat.</p>
        </body>
      </text>
      <text>
        <front>
          <head rend='Bold'><p>ULIA ETA XINAURRIA</p></head>
        </front>
        <body>
<p>Ulia eta xinaurria,</p>
<p>Net pare elkhar iduria,</p>
<p>Behiñ bat disputan ziren</p>
<p>Gehiago zoiñek balio othe zuen.</p>
<p>O Yupiter! zerran lehen aiphatuak:</p>
<p>Amodio propialak</p>
<p>Badaitekeia itsu detzan</p>
<p>Manera haiñ terriblean</p>
<p>Guzien adimenduak?</p>
<p>Bestietan xirtxillena</p>
<p>Lurrean herrestan nekhez dabillana</p>
<p>Atrebi dadintzat erratera niri,</p>
<p>Airearen ume brillant, ariñari,</p>
<p>Berdiñtzen zaitala niri!</p>
<p>Palaziotan banabilk,</p>
<p>Mahaiñean yartzen natzaik,</p>
<p>Iñoiz zaikenean idi bat ofreitzen,</p>
<p>Dastatzen hartarik diat hitaz lehen.</p>
<p>Aldiz hunako hau, xirtxill, miserable,</p>
<p>Noiz-nahi biziko duk laur egun bethe,</p>
<p>Etxera herrestan eraman nonbaitik</p>
<p>Duen izpi batetarik.</p>
<p>Baiña, mamiñuna, errazu,</p>
<p>Nihoiz kanpatzen zare zu,</p>
<p>Printze edo enperadore</p>
<p>Edo are zenbait andre</p>
<p>Ederren buru-gaiñean?</p>
<p>Ni banaiz: eta are nahi dudanean,</p>
<p>Nerorrek nahi tokian,</p>
<p>Pot ere bademot gorphutz eder bati:</p>
<p>Baieta oraiño noiz nahi</p>
<p>Andreen bilho-bukletan</p>
<p>Banabilla ni dostetan.</p>
<p>Orai, zathorzkit laiñoa,</p>
<p>Zure soillaruez haustera kaskoa!</p>
<p>Erran ditutzu guziak?</p>
<p>Derro aldiz menaierak.</p>
<p>Bazabilltza gaztelutan!</p>
<p>Baiña aztio zaituzte han.</p>
<p>Eta orok baiño lehen</p>
<p>Baliñbaduzu dastatzen</p>
<p>Yainkoer ofreitutarik,</p>
<p>Uste duzu deus hoberik</p>
<p>Badathorrela hortarik?</p>
<p>Lekhu guzietan bazare zu sartzen,</p>
<p>Yendetzarrek ere berdiñ dute egiten.</p>
<p>Errege eta astoen berdiñ buruetan,</p>
<p>Zare plantatzen askotan;</p>
<p>Akort naiz zurekiñ hortan:</p>
<p>Baiña badakit hau ere,</p>
<p>Ausartzia hori net fite halere,</p>
<p>Herio-kolpeaz punitua dela.</p>
<p>Aboro banta ez zaitela</p>
<p>Hoik oro zuretzat balire bezala</p>
<p>Haiñbertze merezimendu.</p>
<p>Guzien buruan, orok badakigu,</p>
<p>Deneko ekea gan erregiñatzera</p>
<p>Munduaren bertze aldera;</p>
<p>Laster zarela akabatzen:</p>
<p>Gosea eta hotza tristeki pairatuz;</p>
<p>Nihondik zure flakia</p>
<p>Eta ororen eskasia</p>
<p>Eziñ erremediatuz.</p>
<p>Nere nekhe ganez aldiz orduan ni</p>
<p>Gozaturen naiz trankilki.</p>
<p>Ibilliko ere ez naiz ni segurki,</p>
<p>Yozak haran, yozak mendi,</p>
<p>Burutik gan bat iduri,</p>
<p>Dela haize, dela uri.</p>
<p>Biziko naiz ni holaxe</p>
<p>Melankoliarik gabe;</p>
<p>Lehen hartu nuen griñak</p>
<p>Khenduko derauzkit oraiko guziak.</p>
<p>Fiñean, laburzki zuri errateko,</p>
<p>Zertan aurkitzen den ospe egiazkoa,</p>
<p>Eta aldiz zertan faltsoa,</p>
<p>Dauzut horla irakatsiko.</p>
<p>Adiu: badoat denbora:</p>
<p>Utz benaza ene lanera:</p>
<p>Nere soillarua eta banka, hemen</p>
<p>Elheketa egonez etzaizkit bethetzen.</p>
        </body>
      </text>
      <text>
        <front>
          <head rend='Bold'><p>EGURGILLEA ETA OYHANA</p></head>
        </front>
        <body>
<p>Egurgille batek, zukeien bakharra,</p>
<p>Galdu zuen behi haizkora giderra,</p>
<p>Edo hautsi behar bada:</p>
<p>Guti du gauzak inporta.</p>
<p>Ordaiña egiñ baiño lehen,</p>
<p>Ephe aphur bat iragan zen;</p>
<p>Eta oyhana oso zagoen.</p>
<p>Azkenean gizak humill du othoitzten</p>
<p>Haritz adar bakhar baten</p>
<p>Utz dezan arren hartzerat</p>
<p>Egiteko ber harmari gider bat.</p>
<p>Goanen zela bertzetara</p>
<p>Bere ogia irabaztera:</p>
<p>Eta utziko zituela</p>
<p>Xutik, zaudezen bezala,</p>
<p>Ametz eder eta haritz hek guziak;</p>
<p>Zoiñen adiña eta xarmak</p>
<p>Baitziren guziez errespetatuak.</p>
<p>Bada oyhan laiñoak hartzerat utzten du:</p>
<p>Baiña izatu zuen dolu.</p>
<p>Egiñ dioneko bere haizkorari</p>
<p>Giza txarrak gider berri.</p>
<p>Hasten da ebakitzen on-egilleari,</p>
<p>Adar tuzken ederrenak:</p>
<p>Husu dire aditzen haren plaiñu miñak.</p>
<p>Bere emaitza bera zaio</p>
<p>Billhakatzen suplizio.</p>
<p>Hola-holako da treiña</p>
<p>Munduan ikhusten dena.</p>
<p>Ongi egiñaz ezta baliatzen ohi</p>
<p>Baizen laido egiteko on-egilleari:</p>
<p>Hortaz mintzatzeaz unhatua naiz ni.</p>
<p>Baiña yazar dakioten</p>
<p>Itzal goxo bat dematen</p>
<p>Zuhaitz maithe batzueri!</p>
<p>Barbaria hortaz nor ez laite pleiñi?</p>
<p>Helas! debalde naiz oyhuka hariko,</p>
<p>Guziak unhatzeraiño:</p>
<p>Eskergabe izigarrika</p>
<p>Eta moldegaitzkeriak</p>
<p>Ez dirade gutiago</p>
<p>Izanen bethi modako.</p>
        </body>
      </text>
      <text>
        <front>
          <head rend='Bold'><p>LEHOIÑA, XIMINOA ETA BI ASTOAK</p></head>
        </front>
        <body>
<p>Lehoiñak bere erresuman,</p>
<p>Nahiz baitezpada gobernu ona eman,</p>
<p>Nahi izan zuen zuhurki</p>
<p>Moral puska bat ikhasi.</p>
<p>Hortarako beraz ordena eman zuen</p>
<p>Guxian deith-ziozaten</p>
<p>Gaztelura ximinoa</p>
<p>Nausi pare gabekoa:</p>
<p>Animaleetan dotor ospatua,</p>
<p>Zelakotz batxiller yadan pasatua.</p>
<p>Yaun errientaren lehen lektioa</p>
<p>Izatu zen hulakoa:</p>
<p>Monarka handia, printze</p>
<p>Guziek nahi baituzte</p>
<p>Ikhusi bere estatuak</p>
<p>Zuhurki gobernatuak,</p>
<p>Bihotzean behar dute</p>
<p>Garriatu bethiere</p>
<p>Barnenik sentitzekoa</p>
<p>On komunaren zeloa.</p>
<p>Eta egin ezeztatzerat</p>
<p>Bertze sentimendutto bat,</p>
<p>Orok dakiten bezala</p>
<p>Amodio propiala</p>
<p>Bethitik deithatzen dena:</p>
<p>Ezen gauza da klarena</p>
<p>Kasik xoilki dela hura</p>
<p>Animalia guzien</p>
<p>Artean ikhusten diren</p>
<p>Defauten aita eta autora.</p>
<p>Baiña zure ganik sentimendu hori</p>
<p>Athera dadiñ osoki,</p>
<p>Ezta xede haiñ ariña,</p>
<p>Ez egun bateko lana:</p>
<p>Guti ere ezta segurki</p>
<p>Yabaltzea aphur bat amodio hori.</p>
<p>Zure maiestateak, bide hortaz ezen</p>
<p>Eztu nihoiz onhetsiren</p>
<p>Deusik hirrigarri denik,</p>
<p>Edo zuzen kontrakorik.</p>
<p>Errege baderro hemen:</p>
<p>Baten eta bertzearen</p>
<p>Etsenplu zenbait indatzik.</p>
<p>Dotorak baderro phozik:</p>
<p>Bai yauna, mota orotarik,</p>
<p>Eta hasten naiz guretik.</p>
<p>Estatu bakotxa bere begietan</p>
<p>Dago estimu handitan:</p>
<p>Bertzeak dauzka aldiz den iñorantenak,</p>
<p>Funtsik batere ez dutenak:</p>
<p>Eta bertze asko holako</p>
<p>Erraten diren aisesko.</p>
<p>Amodio propialak</p>
<p>Kontrara, bere kideak</p>
<p>Ahal bezain gora daramatza bethi</p>
<p>Hek goratuz bera baidioa goiti.</p>
<p>Orai arte erranetarik</p>
<p>Ausarki yuiatzen dut nik,</p>
<p>Beher huntan talendua</p>
<p>Dela grimasa purua;</p>
<p>Banderiza, edo halako</p>
<p>Nork bere burua balia-razteko</p>
<p>Dukeien antze artetsua:</p>
<p>Iñorantez bethi yakiñtsuez baiño</p>
<p>Hobeki pratikatua.</p>
<p>Aitziñ hortan behiñ, arrastoa segi,</p>
<p>Banindarraioten asto bi ederrei,</p>
<p>Zoiñak, zoiñ gehiagoka</p>
<p>Hari baitziren xaiñdezka</p>
<p>Batek bertzea intsentsatzen,</p>
<p>Nola bethi baita usatzen.</p>
<p>Bata aditu nuen zerrola anaiari:</p>
<p>Etzaitzuia, yauna, iduri</p>
<p>Gizona, animale haiñ perfet den hori,</p>
<p>Dela inyustu eta gaizo segur ongi?</p>
<p>Gure izen noblea gaizki darabillku,</p>
<p>Net profanatzen derauku;</p>
<p>Astoa ezen deithatzen du</p>
<p>Yende yakintsu eztena</p>
<p>Gaizo eta pobre izpirituz dena:</p>
<p>Bertze hitzkuntza bat ere</p>
<p>Usatzen du gaizki maizegi halere:</p>
<p>Guk dugun miñtzoa baieta hirria,</p>
<p>Haren oldez dire orho izigarri.</p>
<p>Istorio ederra, pardi!</p>
<p>Badagokote bai segur gizoneri</p>
<p>Gu baiño hobeak daiten izan nahi!</p>
<p>Nork ez egiñ hortaz hirri?</p>
<p>Ez, ez, mintzatzea zuri dohakizu:</p>
<p>Heien oradorer egotea mutu:</p>
<p>Hauk dire egiazko marruma egilleak:</p>
<p>Baiña begotz apart holako yendeak.</p>
<p>Konprenitzen nauzu,</p>
<p>Baita nik ere zu.</p>
<p>Aski bedi; bego hortan.</p>
<p>Eta zure kantaz den bezanbatean</p>
<p>Zoiñak haiñ goxoki beharri guziak</p>
<p>Baitauzka kilikatuak,</p>
<p>Filomena egiaz ezta aprendiz baizik</p>
<p>Zure aldean ezarririk</p>
<p>Lambert bera xitzen duzu.</p>
<p>Bertze astoak bihurtzen du:</p>
<p>Yauna, zu-baithan nik, duen bide egiak,</p>
<p>Admiratzen ditut kalitate berak.</p>
<p>Ez kontent oraiño nere astoak beraz</p>
<p>Horla elkhar pherekatzeaz,</p>
<p>Goan ziren hirietara</p>
<p>Itzuli bana emaitera:</p>
<p>Bakotxak uste zuela</p>
<p>Kolpe ona egiñ zezakela</p>
<p>Okasione orotan</p>
<p>Bere anaiak laudatzean</p>
<p>Hek goratuz, bera goiti</p>
<p>Zohakelakoan bethi.</p>
<p>Horla direnean ikhusten gaizo bi</p>
<p>Intsentsu ahurka emaiten elkharri</p>
<p>Yendek ohi dute erraten:</p>
<p>Horra bi asto, hatz elkharri egiten.</p>
<p>Zuhur, heier dena begira trikatzen,</p>
<p>Hirriz ohi da lehertzen.</p>
<p>Baderrat bada orai naski gehiago</p>
<p>Erran behar nuken baiño.</p>
<p>Zure maiestateak uste dut hargatik</p>
<p>Nahiko ez dautala horren gatik gaitzik.</p>
<p>Berak desiratu zuen,</p>
<p>Ikhastea ahal bazaiten,</p>
<p>Hortako etsenplu zenbait ekharririk,</p>
<p>Eta guzien gaiñetik,</p>
<p>Amodio propialak</p>
<p>Nola zituen yendeak</p>
<p>Lilluraturik tristeki,</p>
<p>Egiten haiñ hirigarri.</p>
<p>Inyustuak bere xaindea baduke:</p>
<p>Asti gehiago hunek nahi luke.</p>
<p>Pontu hau tratatu hark othe zuenez</p>
<p>Orai arte nago ni eziñ yakiñez.</p>
<p>Gure dotora hargatik,</p>
<p>Nere arabera segurik,</p>
<p>Etzaiteken aski xoro</p>
<p>Orduan ez pentsatzeko</p>
<p>Halako eskolier bati,</p>
<p>Errege deithatuari,</p>
<p>Sobra etzela fidatzeko.</p>
<p>Bazakiken, zen madrea,</p>
<p>Orok ongi dakitena,</p>
<p>Printzer egia erratea</p>
<p>Eztela gauza errexena.</p>
        </body>
      </text>
      <text>
        <front>
          <head rend='Bold'><p>BI ADISKIDEAK</p></head>
        </front>
        <body>
<p>Monomotapa deithatzen</p>
<p>Den irla batean lehen</p>
<p>Adiskide bi baziren</p>
<p>Zointarik, batek zuena</p>
<p>Baitzen orobat biena.</p>
<p>Hango adiskidek garabik</p>
<p>Ez omen diote hemengoer zorrik.</p>
<p>Gau batez bakotxa zagoela lotan</p>
<p>Morfeoren besoetan:</p>
<p>Bi maithetarik bat da yauzten ohetik</p>
<p>Zerbaitek alarmaturik:</p>
<p>Badoa lasterrez bertzea baithara,</p>
<p>Othe den han berri deusik, yakitera:</p>
<p>Sehiak airoski ditu eraikiten:</p>
<p>Morfeok yauregiaren</p>
<p>Portalia unkitu zuen.</p>
<p>Adiskidea lo-hordi,</p>
<p>Estonitzen da handizki.</p>
<p>Boltsa kuxean harturik,</p>
<p>Herresaka harmaturik,</p>
<p>Badoako bertzeari,</p>
<p>Eta badiotzo: Anai,</p>
<p>Ardura ezta zure oldea,</p>
<p>Lotan denean yendea,</p>
<p>Zu yaikirik ibiltzea;</p>
<p>Badakizu zuk hobeki</p>
<p>Bali arazten segurki</p>
<p>Lotarako den ephea.</p>
<p>Zure dirua oro zaudeia galdurik,</p>
<p>Yokoan sobra haririk?</p>
<p>Huna nere boltsa ez izan griñarik.</p>
<p>Edo duzu xuritzeko</p>
<p>Zenbait afera ohorezko?</p>
<p>Huna nere ezpata zure zerbitzuko.</p>
<p>Ez, dio bertzeak phozik:</p>
<p>Kasu hoiek bietarik,</p>
<p>Ez bat, ez bertzea eztut nik.</p>
<p>Esker dautzut nere ahalaz</p>
<p>Zuk erakutsi lehiaz.</p>
<p>Baiña agertu zaizkit, lo nindagoela,</p>
<p>Tristesko zindurela.</p>
<p>Beldurtu naiz egia zen:</p>
<p>Horra herresaka nola ethorri naizen.</p>
<p>Eta orai gerthatuaren</p>
<p>Bertze deus hemen kausarik,</p>
<p>Ezta amets tzar hori baizik.</p>
<p>Hek bietarik zoiñ zena</p>
<p>Adiskide hoberena?</p>
<p>Hobeki maithe zuena?</p>
<p>Zer zaik, nere leitzalea?</p>
<p>Eztuk errex yuiatzea.</p>
<p>Etzaik zela kasu hori</p>
<p>Proposa-kidiñ segurki?</p>
<p>Zoiñ den gauza bat gozoa</p>
<p>Adiskide egiazkoa!</p>
<p>Hark xerkatzen ditu berak</p>
<p>Maithatuaren beharrak:</p>
<p>Doakolarik hortako</p>
<p>Bihotzaren zolaraiño:</p>
<p>Eta haren laguntzeko</p>
<p>Beira eskearen ez dago.</p>
<p>Ondokoan bereziki</p>
<p>Dagoko leial konstanki.</p>
<p>Amets bat, ez deus bat, harentzat da askiko</p>
<p>Maitheaz dioanean,</p>
<p>Hari betan bihotzean</p>
<p>Trantzea sar-arazteko.</p>
        </body>
      </text>
      <text>
        <front>
          <head rend='Bold'><p>LEHOIÑA ETA ULIA</p></head>
        </front>
        <body>
<p>Hail! marmotxa ez deusa!</p>
<p>Lurraren korotza!</p>
<p>Zerron lehoiñak haidorki</p>
<p>Egun batez ulitxari.</p>
<p>Hunek! zioela gerla deklaratzen,</p>
<p>Uste duka, derro, nauela lotsatzen</p>
<p>Edo batere antsiatzen</p>
<p>Hire errege-tituloak?</p>
<p>Hi baiño puxantagoak</p>
<p>Dituk indarrez idiak:</p>
<p>Eta hauk bazarabilzkat</p>
<p>Nik nahi dudan alderat.</p>
<p>Erran dueneko hori,</p>
<p>Gerlari bera, eta bere trunpetari,</p>
<p>Guduaren seiña yorik,</p>
<p>Eta aphur bat urrundurik,</p>
<p>Abiaduran sarthurik,</p>
<p>Lehoiñari badoako;</p>
<p>Buru-gibelean ausikiz datxako.</p>
<p>Gure monarka da yartzen berehala</p>
<p>Erhoa diduriela;</p>
<p>Arrapoa ezpaiñetarik,</p>
<p>Inharrak begietarik</p>
<p>Phernesian darizkola:</p>
<p>Hunen orotara, inguru guzian,</p>
<p>Oro sarthuak ikharan,</p>
<p>Gordetzen dire kuxian.</p>
<p>Eta hots handi hau dena</p>
<p>Da lana ulitxa batena.</p>
<p>Uli-muki batek haiñ du tormentatzen,</p>
<p>Ehun tokitan sistatzen,</p>
<p>Orai bizkar-hezurrean,</p>
<p>Handik bustan inguruan,</p>
<p>Gero fite muturrean;</p>
<p>Azkenean sartzen zaio</p>
<p>Sudurraren zolaraiño.</p>
<p>Errabia ordutik gaiñdiz badoako:</p>
<p>Etsai eziñ ikhusia,</p>
<p>Eramanik biktoria,</p>
<p>Hirriz badago hazia.</p>
<p>Ikhustearekin abre bentzutua</p>
<p>Errabiak zoratua,</p>
<p>Bere hortz eta atzaparrez</p>
<p>Segur ez hala ohituez,</p>
<p>Bere azala sakaillatzen,</p>
<p>Parte orotan odolztatzen:</p>
<p>Buztana ere badabillka,</p>
<p>Bi sahetsetan aldizka,</p>
<p>Airea alferretan yoka:</p>
<p>Eta bere guduetan,</p>
<p>Haiñ da hebaiñdu fiñean,</p>
<p>Non, akitua, ahitua,</p>
<p>Muturraz lurrean baidago ezindua.</p>
<p>Mormotxak utzi du glorios gudua.</p>
<p>Yo zuen bezala gonbataren seiña,</p>
<p>Yotzen du halaber biktoriarena.</p>
<p>Badoa alde orotara</p>
<p>Berria publikatzera:</p>
<p>Eta baturik bidean</p>
<p>Marmalo bat enboskadan,</p>
<p>Hunen saren traidorean</p>
<p>Finatzen da ordu gaitzean.</p>
<p>Bada hemen guri zer zaiku agertzen?</p>
<p>Bi gauza hautxek bederen:</p>
<p>Bata, etsai lanyerosenak</p>
<p>Direla maiz ttipienak.</p>
<p>Bertzea aldiz, lanyer handienetarik</p>
<p>Uruski dena atheratzen,</p>
<p>Maiz afera txar batetik</p>
<p>Eziñ yalgiz dela galtzen.</p>
<p>Ibai iraganik, xirripan ithotzen.</p>
        </body>
      </text>
      <text>
        <front>
          <head rend='Bold'><p>ARRATOIÑEN BILLTZARRA</p></head>
        </front>
        <body>
<p>Rodilard izena zuen gathu bat zen,</p>
<p>Zoiñak arratoiñez egiten baitzuen</p>
<p>Haiñ bertze masakre,</p>
<p>Non ya ez baitzen nihon ikhusten batere.</p>
<p>Haiñ zen yadan iñobrea</p>
<p>Harrek sepulturan emanen nonbrea.</p>
<p>Gelditu ziren bakharrak.</p>
<p>Eziñ atrebituz uztera xiloak,</p>
<p>Zaudezen tripak zimurrak.</p>
<p>Oste miserableari</p>
<p>Murde Rodilardo hori</p>
<p>Etziduritzon gathua,</p>
<p>Baiña ifernuko diabrua.</p>
<p>Bada, egun batez galaia</p>
<p>Nola baitzen atheraia</p>
<p>Urrun toki goretara,</p>
<p>Omen, emazte-ketara,</p>
<p>Usaiaren arabera;</p>
<p>Han bere egitekoetan</p>
<p>Harrek zaraman denboran,</p>
<p>Ziren arratoin guziek</p>
<p>Xoko batera billduek.</p>
<p>Kontsillu iduki zuten,</p>
<p>Orduko hersturan zer egiñ behar zen.</p>
<p>Hasteko, president yaunak,</p>
<p>Persona guziz prudentak,</p>
<p>Haren oldez, erran zuen,</p>
<p>Sarri baiñon, orai lehen,</p>
<p>Behar zitzaiola ezarri</p>
<p>Lepotik Rodilardori</p>
<p>Krokoila ozen bat dilindan:</p>
<p>Ezik ordutik, zenean</p>
<p>Gerlarako atheratzen,</p>
<p>Noiz eta non pasatzen zen</p>
<p>Aise zutela yakiñen;</p>
<p>Eta hola abisatuak,</p>
<p>Lurpera itzuriko zirela guziak:</p>
<p>Hark etzuela garabik</p>
<p>Aurkitzen bertze moienik.</p>
<p>Agertu ziren bada oro</p>
<p>Presidentaren bozeko:</p>
<p>Ziduritzon bakotxari</p>
<p>Gauza hoberik deus ez zaitekela aurki.</p>
<p>Baiña lana zen dorphea</p>
<p>Hari kroskoila lotzea.</p>
<p>Batek zerran: ni ez noa,</p>
<p>Ez naiz segur haiñ astoa.</p>
<p>Bertzeak: ere ez noa ni,</p>
<p>Nahi duena gan bedi.</p>
<p>Hala non, deus egiñ gabe,</p>
<p>Goan baitziren zoiñ bere alde.</p>
<p>Ikhusi dut nik kluba asko</p>
<p>Egiten espantu franko,</p>
<p>Obratzen aldiz gutisko:</p>
<p>Ez kluba arratoiñezkoak</p>
<p>Baiña zitoienezkoak,</p>
<p>Baita yakintsunezkoak.</p>
<p>Behar da deliberatu?</p>
<p>Ezta falta kontseillari,</p>
<p>Elhe eta haro ausarki.</p>
<p>Behar da obrara pasatu?</p>
<p>Ez daiteke nehor aurki,</p>
<p>Larrua da maithiegi.</p>
        </body>
      </text>
      <text>
        <front>
          <head rend='Bold'><p>ASTO KARDOZ KARGATUA, ETA ASTO GATZEZ KARGATUA</p></head>
        </front>
        <body>
<p>Asto-zaiñ bat behiñ zetro bat eskuan,</p>
<p>Ale enperadore romano, zioan</p>
<p>Beharri luze-dun bi abre aitziñean.</p>
<p>Bat, kardoa zaramala,</p>
<p>Ariñ bazioan kurrier bat bezala,</p>
<p>Bertzea, karga arrolzez iduri zuela</p>
<p>Ardura othoitztu behar zen</p>
<p>Lagunari zarrioen:</p>
<p>(Asto zaiñaren othoitza</p>
<p>Ezta luzea, ez gaitza)</p>
<p>Urhatsa haiñ nagi zuen,</p>
<p>Kargatzat gatza baitzuen.</p>
<p>Gure pelegriñ harroak</p>
<p>Iraganik mendi, bide, eta haranak,</p>
<p>Arribatu ziren azkenean horla,</p>
<p>Ibaso baten hegira,</p>
<p>Asto-zaiñak zoiña, toki hartan bertan,</p>
<p>Asko bertze helantzetan,</p>
<p>Galtzak altxaturik baitzuen iragan.</p>
<p>Astoak baratzen dire</p>
<p>Net enbrazatuak urari begira.</p>
<p>Asto-zaiñak dio han kardo-dunari</p>
<p>Bizkarrera egiten yauzi:</p>
<p>Bertzea yoiten duela</p>
<p>Bere aitziñean urera,</p>
<p>Hau nahi izan baitzen</p>
<p>Bere buruz yokatu,</p>
<p>Tulubi batean zen</p>
<p>Ustekabetan sarthu:</p>
<p>Baiña bihurtu zen laster ur gaiñera,</p>
<p>Eta zilhotik athera:</p>
<p>Ezen igerika zebillan denboran,</p>
<p>Gatz guzia bizkarrean</p>
<p>Urthu zitzaion haiñ ongi,</p>
<p>Non sorbaldetan deus ez baitzuen senti.</p>
<p>Hunek bezala egiñ hemen</p>
<p>Konpai kardo-dunak nahi izan zuen,</p>
<p>Eta zikiroa iduri,</p>
<p>Lehen goanari yarraiki.</p>
<p>Horra astoa enbrazatua</p>
<p>Lepoaz-gorago urean sartua</p>
<p>Kardoz eta gidaz betan kargatua:</p>
<p>Hirur gauzak igerika</p>
<p>Uretik edaten zoiñ gehiagoka,</p>
<p>Kardoa, astoa eta giza.</p>
<p>Kardoa egin zen hain pisu,</p>
<p>Eta urez haiñ zen hanpatu,</p>
<p>Non borriko eziñdua,</p>
<p>Bere kargaz gainditua,</p>
<p>Hegira ezin baitzen heldu.</p>
<p>Giza bi besoez zagokon lothua,</p>
<p>Biziaz ordutik arras etsitua:</p>
<p>Baiña laguntzera norbait yiñ zitzaien:</p>
<p>Guti duke inport yakitea nor zen;</p>
<p>Biz aski dadiñ yakiña.</p>
<p>Bertzek egiten dutena,</p>
<p>Bethi eztela egiteko,</p>
<p>Ez bada antzara, edo bedere zikiro,</p>
<p>Hori nuen errateko.</p>
        </body>
      </text>
      <text>
        <front>
          <head rend='Bold'><p>AXERIA ETA INDI-OILLASKOAK</p></head>
        </front>
        <body>
<p>Indi-oillasko multzo bat</p>
<p>Zuhaitz baten adarrerat</p>
<p>Bethi zioazkon hegaldaka itzuri</p>
<p>Axeri gosetu bati:</p>
<p>Handik beira zagozkola,</p>
<p>Zitadela segur batetik bezala,</p>
<p>Hartaz trufatzen zirela.</p>
<p>Ez zitzaion sobera eder</p>
<p>Biaia guziak alfer,</p>
<p>Ikhustea bethi, hark bere burua</p>
<p>Hetaz mistifikatua.</p>
<p>Zer bada! ziotzan harrek</p>
<p>Oillasko nini horiek</p>
<p>Bethi naute yokaturen</p>
<p>Eta lege komunari</p>
<p>Nigota horiek xoilki</p>
<p>Zaizko bethi itzuriren!</p>
<p>Ez hargatik, diabruen den!</p>
<p>Errana konplitu zuen.</p>
<p>Illargia orduan baitzen xuri-xuri,</p>
<p>Maistroaren kontra bazuen iduri</p>
<p>Piruak lagundu zituela nahi.</p>
<p>Bainan hura ez baitzen aprendiz lanean</p>
<p>Toki setiatzekoan,</p>
<p>Amarru tzar hau ordutik</p>
<p>Athera zuen zakutik.</p>
<p>Alegia nahi zuhaitzerat igan,</p>
<p>Yauzten zaio abiaduran,</p>
<p>Eta dagokio laur atzez yosia;</p>
<p>Handik lurrera eroria,</p>
<p>Egiten du hillarena,</p>
<p>Fite errepitztuarena.</p>
<p>Arliñek nihoiz eztu</p>
<p>Haiñbertze deustu, ez yusta egiñ izatu:</p>
<p>Orai kokoriko uzkia lurrean,</p>
<p>Uzkiz gora gero zangoak airean,</p>
<p>Buztana darabilkala</p>
<p>Abeniko bat bezala:</p>
<p>Eta bertze ehun dosteta,</p>
<p>Zoiñeri begira zitho malurusek</p>
<p>Aspaldi logaletuek,</p>
<p>Ez baitzezaketn lokumarik dasta.</p>
<p>Etsaiak idukiz hekien begiak</p>
<p>Toki bat berera bethi iraziak,</p>
<p>Haiñ zituen unha-razi</p>
<p>Logalez tontotuak</p>
<p>Eta lotsaz zoratuak</p>
<p>Hainbertze llillura-razi:</p>
<p>Bederazka erortzen non baitziren hasi.</p>
<p>Brigantak eror-ahala</p>
<p>Bazematzan bazterrera,</p>
<p>Goratzeko despentsara</p>
<p>Hobeki lana etzoaken,</p>
<p>Erdiak bederen erori baitziren.</p>
<p>Lanyera gogoan sobera egoitea,</p>
<p>Ezta hoberen moldea</p>
<p>Hartarik eskapatzeko;</p>
<p>Aitzitik hobekiago</p>
<p>Hartan arras erortzeko.</p>
<p>Eta laket du fortunak</p>
<p>Laguntzen animodunak.</p>
        </body>
      </text>
      <text>
        <front>
          <head rend='Bold'><p>GATHUA ETA BI GARRAIOAK</p></head>
        </front>
        <body>
<p>Gathu bat adiñez berdiñ</p>
<p>Garraio gazte batekiñ,</p>
<p>Haren hurbillean zuten aloyitu,</p>
<p>Zuenaz gerostik sehaska kitatu:</p>
<p>Kaiola otharretik net hurbill zagoen,</p>
<p>Biek bethitikan laratz bera zuten.</p>
<p>Xoria zitzaion hari kaik bethi</p>
<p>Tentan gathu maltsoari:</p>
<p>Hark mokoa yoko hortan,</p>
<p>Hunek pattak zarabilzkan:</p>
<p>Baiña halere etzioen,</p>
<p>Batere miñik egiten;</p>
<p>Haiñitz zioen barkhatzen.</p>
<p>Are bazukeien eskrupula handi</p>
<p>Ematea punttak bere palotari.</p>
<p>Xoriak, burxoroago,</p>
<p>Moko-kolpe zemon asko</p>
<p>Maistroa nola zen persona prudenta</p>
<p>Eskusatzen zion dosteta inprudenta:</p>
<p>Adiskide artean etzaio iñoiz ere</p>
<p>Kolera itsuari behar eman bide.</p>
<p>Nola biek elkhar haur danik baitzuten</p>
<p>Den ongiena ezagutzen,</p>
<p>Bezauzkan bakhean ohitza luzeak:</p>
<p>Ziñetara iñoiz ez zoazen dostetak.</p>
<p>Noiz eta ere egun batez,</p>
<p>Ondikoz hala beharrez,</p>
<p>Hauzo hurbilleko garraiotarik bat</p>
<p>Yin baitzitzaioten bisita egiterat.</p>
<p>Eta egiñ ere bai fite</p>
<p>Pierrot gaixtginaren,</p>
<p>Eta manun zuhurraren</p>
<p>Dostetako lagun trebe.</p>
<p>Bi xoriek liskar hor altxatzen dute:</p>
<p>Manun ere ez dago nutre.</p>
<p>Arrotz hunen zer freskura!</p>
<p>Diotza, ethortzea horla</p>
<p>Pierroten laidatzera!</p>
<p>Hauzoko xoria zaiku beraz yinen,</p>
<p>Eta gure du yanen!</p>
<p>Ez hargatik hori, gathu guzien den!</p>
<p>Eta sarthurik guduan,</p>
<p>Arrotza iretsten du bertan.</p>
<p>Mafua! derra ihiztariak,</p>
<p>Sekula ez nuen erranen</p>
<p>Garraio grosier hoien</p>
<p>Gostua hain ona zuela yakiak!</p>
<p>Pentsamendu hori egitearekin</p>
<p>Bertzea iretsten du plazer handirekiñ.</p>
<p>Zer moral athera fabletto huntarik?</p>
<p>Fableak ez duke xede hori baizik:</p>
<p>Eta deus eztu balio</p>
<p>Baldiñ deus ez badarraio.</p>
<p>Bada guri hunek irakatsten dauku</p>
<p>Gormantari zeren eztela fidatu:</p>
<p>Bere zintzurraren esklaboa denak,</p>
<p>Iretsten tuela laster ontasunak,</p>
<p>Bereak eta bertzenak,</p>
<p>Bai bere haurrenak ere,</p>
<p>Baita andrearenak ere,</p>
<p>Ahal badu niholere;</p>
<p>Damak ere yaunarenak</p>
<p>Beite izan den gizenenak,</p>
<p>Giltza non ez daukan yaunak:</p>
<p>Halere eztu zeren fidatu sobera,</p>
<p>Non ez luken eman giltzapean bera.</p>
<p>Horla da askotan gerthatzen,</p>
<p>Urus bizi zaitekena,</p>
<p>Yaiuo ohe goxoan zena,</p>
<p>Lastoan baita akabatzen.</p>
        </body>
      </text>
      <text>
        <front>
          <head rend='Bold'><p>GIZONA ETA ZUREZKO IDOLA</p></head>
        </front>
        <body>
<p>Yentill batek bazadukan</p>
<p>Zurezko yainko bat maitheki etxean:</p>
<p>Yainko gor diren hetarik</p>
<p>Beharri-dun direlarik.</p>
<p>Pagano harrek halere</p>
<p>Hanitz haren baithan bazuen sinhetsten.</p>
<p>Deusik etzen haren-ganik</p>
<p>Esperatzen ez zuenik;</p>
<p>Gostatzen zitzaion ere</p>
<p>Betze laur bezanbat aise.</p>
<p>Harentzat botu, ofrendak</p>
<p>Eta sakrifizoak,</p>
<p>Idi xingolatuzkoak</p>
<p>Ziren nihon ez zirenak;</p>
<p>Nihoiz nihon idolarik</p>
<p>Mahaiñ hain nasayk izatu zuenik:</p>
<p>Debozino horren-gatik</p>
<p>Yabeari deus ez zathorkiolarik,</p>
<p>Ez zorion, ez ontasun,</p>
<p>Tresor, edo ondokotasun;</p>
<p>Yokoan ere ez fortuna,</p>
<p>Ez faborerik mendrena.</p>
<p>Gehiago oraino, baldiñ bazen nonbait</p>
<p>Tenpest edo harri formatzen nolazpait,</p>
<p>Segur hartarik partea,</p>
<p>Eta boltsa gutitzea,</p>
<p>Zurezko Yainkoak bethi zaramala</p>
<p>Bere pitantza ber-bera.</p>
<p>Azkenekotz bada, koleran sarthuri</p>
<p>Ez billtzeaz nihoiz haren-ganik deusik,</p>
<p>Athelaga dautzu hartzen;</p>
<p>Idola zathitan ukhaldika ezartzen:</p>
<p>Eta urrez bethea aurkitzen.</p>
<p>Hari nintzenean on egiten hiri,</p>
<p>Egiñ derautaka, dio, xaiñdez niri</p>
<p>Konado batenik xoilki?</p>
<p>Hoa! nere egoitzatik yalgi hadi bertan;</p>
<p>Billha-zkik oraitik omaiak bertzetan:</p>
<p>Izan behar haiz segurki</p>
<p>Yende torpe, groser, tonto hek iduri</p>
<p>Athera zoiñtarik ez baidaite deusik</p>
<p>Makillaren bidez baizik.</p>
<p>Zenbat baihindudan nik bethetzenago,</p>
<p>Hanbat naduzkaken eskuak hutsago:</p>
<p>Xaindatzea tonuz</p>
<p>Egiñ diat buruz.</p>
        </body>
      </text>
      <text>
        <front>
          <head rend='Bold'><p>AXERIA ETA GIZA-ITXURA</p></head>
        </front>
        <body>
<p>Handiak hurren guziak</p>
<p>Dire theatreko maskak iduriak.</p>
<p>Yende aphalak bethiere,</p>
<p>Sentsuek baidabilzkate,</p>
<p>Hekien kanpoaz hartuak daude aise.</p>
<p>Astoak ez ditu gaizoak yuiatzen,</p>
<p>Ageri denetik baizen:</p>
<p>Axeriak aldiz bethi</p>
<p>Ditu begiztatzen funtski,</p>
<p>Alde orotarik behatuz arthoski.</p>
<p>Eta ohartzen den pontutik,</p>
<p>Hetan eztela deus itxura ona baizik,</p>
<p>Hetaz baderra trinkilki</p>
<p>Lehen behiñ apreposki</p>
<p>Iragan baten portretak,</p>
<p>Omen, gerlari batnak,</p>
<p>Zioena erran-arazi.</p>
<p>Giza-itxura bat zen gerriraiñokoa,</p>
<p>Metal edo zurezkoa,</p>
<p>Eta barnean hutskoa,</p>
<p>Naturalak baiño handiagokoa.</p>
<p>Axeriak beraz laudatzen zuela</p>
<p>Net egillearen obra:</p>
<p>«Zer buru ederra, dio,</p>
<p>Fuiñez bethea balago!»</p>
<p>Eta zenbat yaun handiri</p>
<p>Ez loakoketen konplimendu hori!</p>
        </body>
      </text>
      <text>
        <front>
          <head rend='Bold'><p>ARTZAIÑA ETA ERREGEA</p></head>
        </front>
        <body>
<p>Bi diabruk gure bizia daukate partitua,</p>
<p>Bere thronutikan ere zentzua kasatua:</p>
<p>Ez ahal da bihotz hagitz guti baizik</p>
<p>Tributa pagatzen her ez diotenik.</p>
<p>Heien puxantza eta izena galdetzen badauztatzu,</p>
<p>Handi-nahia, lamurra deitzen ohi ditugu.</p>
<p>Lehenaren erresuma urrunago dioa,</p>
<p>Amodioan berean hark baitu nausikoa.</p>
<p>Hau aise erakuts niro nik;</p>
<p>Baiña eztut bertze xederik</p>
<p>Hemen erratea baizik</p>
<p>Printze batek behiñ nola</p>
<p>Eraman zuen gorthera</p>
<p>Artzaiñ bat haran battik.</p>
<p>Derradan istorioa.</p>
<p>Arbaso zenduen da denborakoa,</p>
<p>Eta ez gure mendekoa.</p>
<p>Ikhusirik erregeak</p>
<p>Arthalde eder batez estaliak landak;</p>
<p>Alhan zaudezen ardiak</p>
<p>Gorphutzez yori guziak;</p>
<p>Artzaiñaren arthen bidez</p>
<p>Zakhorztela urthe guziez</p>
<p>Yabeari suma ederrak:</p>
<p>Artzaiña erregeri aditze ona-gatik</p>
<p>Guziz agradatu zitzaion ordutik.</p>
<p>Meredi duk, derra, hik bertze artzaikorik:</p>
<p>Zikiro hoiek utzirik,</p>
<p>Athor nerekiñ gorthera</p>
<p>Gizon-artzaiñ izaitera;</p>
<p>Egiten haut yuie soberano bertan.</p>
<p>Horra gure artzaiña balentzak eskutan;</p>
<p>Nahiz etzuen garabik</p>
<p>Artzaiñ hark egundaiñotik</p>
<p>Ikhusi gauza bertzerik,</p>
<p>Bere arthaldea, kaikoa,</p>
<p>Bere zakurra eta otsoa</p>
<p>Eta ermitaiño bat baizik.</p>
<p>Bazuen kaskoan seso;</p>
<p>Gaitia badathor gero.</p>
<p>Funtsean ontsa athera zen.</p>
<p>Ermitaua nola lehen hauzo zuen;</p>
<p>Erratera ethorri hula zitzaioen:</p>
<p>Atzarria othe naiz, ala ametsetan ni?</p>
<p>Zer! zu gortheko, zu handi!</p>
<p>Ez fida, othoi, printzeeri:</p>
<p>Lerrakor da bethi heien faborea;</p>
<p>Trunpakor ere bai her eman fedea;</p>
<p>Areago dena oraiño,</p>
<p>Gostatzen</p>
<p>Baita kario:</p>
<p>Enganio hoier ezen</p>
<p>Ez darraie nihoiz gaitz handirik baizen.</p>
<p>Eztuzu ikhusten xarma</p>
<p>Llilluratzen zaituena:</p>
<p>Adiskide gisa ni mintzo natzaitzu;</p>
<p>Oro beldurtzeko tutzu.</p>
<p>Gizak hirri baizen egiten ez dio.</p>
<p>Ermitauak aldiz aitzina baderro:</p>
<p>Zure zentzua ikhus azu</p>
<p>Nola dautzun yadan gortheak gutitu.</p>
<p>Diduritzait hemen ikhusten dudala,</p>
<p>Itsu titxakabe hura,</p>
<p>Zoiñak bidaiai batean</p>
<p>Baitzuen aurkitu zatzala bidean</p>
<p>Suge hotzak gogortu bat;</p>
<p>Hartu zuen azotetzat:</p>
<p>Berea galdu baitzuen</p>
<p>Gerritik erori nola zitzaioen.</p>
<p>Eskerka zagokon titxaz zeruari:</p>
<p>Bideante batek noiz ota berari</p>
<p>Oyhuz baitzioen erran: o gizona!</p>
<p>Zer da eskuan dakhartzuna?</p>
<p>Aurtik-azu arren fite</p>
<p>Animalia traidore</p>
<p>Eta gaitz-emaille hori;</p>
<p>Sinhesten ahal nauzu ni.</p>
<p>Suge hori, diot, bada!</p>
<p>—Azotza da hau: —Ez, ez sugea da:</p>
<p>Zer intres duket bada nik</p>
<p>Erraiteko orai gezurrik</p>
<p>Nagola haiñ khexaturik?</p>
<p>Tresor hori iduki nahi duzu, ala ez?</p>
<p>—Baina funtsean, nolaz ez?</p>
<p>Nere azotea tzartu zen;</p>
<p>Net on bat dut edireiten!</p>
<p>Etzark zu mintzo yelosiaz baizik.</p>
<p>Eta etzion egiñ batere kasurik:</p>
<p>Halaber bizia laster galdu zuen;</p>
<p>Atzartu bipera baitzen;</p>
<p>Eta ausiki miñki besotik baitzuen.</p>
<p>Zutaz daitekenaz aldiz,</p>
<p>Erratera atrebitzen naiz,</p>
<p>Bazaitzula arribatuko,</p>
<p>Are zerbait gaitztoago.</p>
<p>Ah! heriotzea eztzada</p>
<p>Zer dakiket niri gertha?</p>
<p>Atsekabe milla zaizkitzu yautsiren</p>
<p>Ermitau profetak bada erran zioen.</p>
<p>Ethorri zitzaizkon ere:</p>
<p>Ermitaiñoa etzen trunpatu batere.</p>
<p>Gortheko izurri diren,</p>
<p>Milla amarru gorde han darabilzkaten</p>
<p>Yende tzar batzuek, haiñ ontsa egiten zuten;</p>
<p>Yuiearen yustizia</p>
<p>Eta hunen merezia,</p>
<p>Non printze onegiari,</p>
<p>Elhe tzarrez uspitxgarri,</p>
<p>Hek egiñ baitziotzaten.</p>
<p>Banderiza da formatzen,</p>
<p>Eraikiten laster lekhuko faltsoak,</p>
<p>Harrek bere arrastez zaurthurikakoak.</p>
<p>Horra non, derrate, gure ontasunekiñ</p>
<p>Yuie horrek duen yauregi bat egiñ.</p>
<p>Erregek nahi izan zuen,</p>
<p>Izantzak ikhusi zoiñ handiak ziren.</p>
<p>Orotan eztu ikhusten</p>
<p>Fortuna arteko bat baizen;</p>
<p>Desertua laudatua,</p>
<p>Pobrezia prezatua</p>
<p>Horiek dire nausiak</p>
<p>Ikhusten dituen manifizentziak.</p>
<p>Baderrate orduan: bertze amarru bat du,</p>
<p>Maltzur horrek pratikatu.</p>
<p>Horren tresor handia oro,</p>
<p>Diamante eta perla fiñenetan dago:</p>
<p>Hor dauka kutxa bat inobre handia,</p>
<p>Hetaz mukuru gaiñdia</p>
<p>Hamar sarraillez hetsia.</p>
<p>Berak arka ideki zuen:</p>
<p>Eta net estonituak,</p>
<p>Eta ahalkez gaiñdituak</p>
<p>Bere etsai atrebituak</p>
<p>Ederki utzi zituen.</p>
<p>Kutxa zenean zabaldu</p>
<p>Han etzen deusik agertu</p>
<p>Zarpilleriarik baizen;</p>
<p>Artzai-kapusailla han zen,</p>
<p>Gapelu bat ere bazen,</p>
<p>Yaketa, dibeziera,</p>
<p>Kaltzoiñak eta zimitza</p>
<p>Bastoia eta, naski xirola han ziren.</p>
<p>Oy! nere tresor gozoak,</p>
<p>Bahi zorionezkoak,</p>
<p>Ez yelosia kruelik,</p>
<p>Ez traidorekeriarik</p>
<p>Zuen gaiñera iñoiz ez deithu izanak!</p>
<p>Zathozte, dio, zathozte,</p>
<p>Nere onak zuek zarete:</p>
<p>Yauregi brillant hautarik</p>
<p>Yalgi gaiten oraikotik,</p>
<p>Hala-nola amets batetik.</p>
<p>Errege yauna, barkhatu,</p>
<p>Baldiñ baiñ samiñki banaiz ni mintzatu:</p>
<p>Aitziñetik usnaz yoa</p>
<p>Naukan nere erorikoa,</p>
<p>Nintzenean zoratua</p>
<p>Kolpez haiñ gora altxatua.</p>
<p>Sobera zait han laketu:</p>
<p>Baña, yauna, badakizu</p>
<p>Eztela nehor munduan</p>
<p>Bruma aphurño bat ez duenik buruan.</p>
        </body>
      </text>
      <text>
        <front>
          <head rend='Bold'><p>ARTZAIÑA ETA LEHOINA</p></head>
        </front>
        <body>
<p>Artzaiñ batek arratsean</p>
<p>Bere ardiak kondatzean,</p>
<p>Aurkitu zuen kontua</p>
<p>Goizaz geroz makurtua,</p>
<p>Arthaldea gutitua.</p>
<p>Nahi izan zuen egin alegiña</p>
<p>Atzemateko larroiña.</p>
<p>Lurpe batera badoa</p>
<p>Hara sartzeko zilhoa</p>
<p>Otso-artez du ereiten</p>
<p>Haukien arraza baitzuen suspitxten.</p>
<p>Nihaur hemen nagoela,</p>
<p>Eta atsegiñ horren gozoa dudala</p>
<p>Derra, o Yainkoen nausia!</p>
<p>Baldiñ nere ohoiñ handia</p>
<p>Arte hoietan sar-arazten baduzu;</p>
<p>Hogoi aratxetan nahi dut hautatu</p>
<p>Gizenena, eta hau zuretzat goardatu.</p>
<p>Hunen hitz horietarat</p>
<p>Yauzten da bertan kanporat</p>
<p>Lehoiñ larrita hazkar bat:</p>
<p>Kukuilltzen da artzaiña biri-biribilla</p>
<p>Eta baderra erdi hilla:</p>
<p>Ala giza iñulak ez baidaki hanbat</p>
<p>Zer galde adreza zerurat!</p>
<p>Nahiz atzeman larroiña</p>
<p>Arthalde maithea bakhantzen dautana;</p>
<p>Eta hura laze hautan</p>
<p>Harturik ikhustekotan,</p>
<p>Agindu dautzut, o Yainkoen nausia!</p>
<p>Aratxe bat net yoria;</p>
<p>Orai bada bertze alderat,</p>
<p>Nahi baduzu zuk egiñ</p>
<p>Ni-ganik urrun goan dadiñ,</p>
<p>Agintzen dautzut idi bat.</p>
        </body>
      </text>
      <text>
        <front>
          <head rend='Bold'><p>LEHOINA ETA IHIZTARIA</p></head>
        </front>
        <body>
<p>Gizonki fanfarrun ihikikoi bati</p>
<p>Hill baitzitzaion berriki</p>
<p>Zakur arraza oneko bat,</p>
<p>Zoiña, ziñez baitzadukan</p>
<p>Lehoiñ baten sabelean</p>
<p>Zela gan aloyitzerat:</p>
<p>Artzaiñ bat ikhusi zuen:</p>
<p>Erakuts zadazu arren</p>
<p>Diotzo, nere ohoiñaren</p>
<p>Etxea nontsu othe den;</p>
<p>Dukedan orai beretik</p>
<p>Arrazoiña haren-ganik.</p>
<p>Artzaiñak baderra bada:</p>
<p>Mendi horren aldera da:</p>
<p>Illean pagatzen xuxen diodala</p>
<p>Zikiro baten grabela,</p>
<p>Kanpaiña guzian libre</p>
<p>Gogara ni banabilke,</p>
<p>Eta trankill banagoke</p>
<p>Horla zaudela hitzketa,</p>
<p>Lehoiña hor yalgiten da:</p>
<p>Fanfarruna laster gordetzera dago:</p>
<p>O Yupiter oyhuz dio:</p>
<p>Erakuts zadazu ihes-lekhu zenbait</p>
<p>Eskapa nadiñ nolazpait.</p>
<p>Kuraia egiazkoa ezta ohi frogatzen,</p>
<p>Erhiez unkitzen den, lanyerean baizen:</p>
<p>Hulako bazabillan, lanyeraren billha,</p>
<p>Berak ezen zerran hala;</p>
<p>Zoiña, bertzerik derrala,</p>
<p>Ikhusi dueneko, ziñez dathorrela,</p>
<p>Ihesari baitzaio lotzen berehala.</p>
        </body>
      </text>
      <text>
        <front>
          <head rend='Bold'><p>OTSOA HAUZITAN AXERIAREKIN XIMINOAREN AITZINEAN</p></head>
        </front>
        <body>
<p>Otso batek zerran noizbait</p>
<p>Ziotela ebatsi zerbait:</p>
<p>Axeri bat hauzokoa</p>
<p>Aski biz gaitztokoa,</p>
<p>Laster zuen akusatu,</p>
<p>Eta yuietara deithu:</p>
<p>Ximinoa emanik yuie</p>
<p>Pletiatu ziren luze:</p>
<p>Ez abokaten mihiaz</p>
<p>Baiña bakotxa bereaz</p>
<p>Nihoiz ximino orhoitean</p>
<p>Nihongo tribunaletan,</p>
<p>Etzen agertu garabik</p>
<p>Kausa nahasiagorik,</p>
<p>Yuiatzeko gaitzagorik:</p>
<p>Yuiea bere foteillan</p>
<p>Zagon izerdi-phatsetan.</p>
<p>Pletiak luzaro zirenean egin</p>
<p>Elhe eta haro askorekiñ;</p>
<p>Yaun yuieak baitzakien</p>
<p>Biak zoiñ gatztoak ziren,</p>
<p>Maitheak, derroie, duela ya aspaldi,</p>
<p>Nik ongi badakit zuen bien berri:</p>
<p>Horren-gatik, biek baduzue hemen</p>
<p>Yustu den amanda berdiñ pagaturen.</p>
<p>Hi ezen, otsoa, haiz errenkuratzen</p>
<p>Hartu deus ez zaiken arren.</p>
<p>Aldiz, axeria, hik duk eramana</p>
<p>Hemen galdetzen zaikena.</p>
<p>Yuieari hemen ziduritzon naski,</p>
<p>Yuiaturik ere, kasik nola-nahi,</p>
<p>Kondenatzean bandit bat,</p>
<p>Tronpa ez daitekela hanbat.</p>
<p>LIBURU SEIGARREN ETA AZKENAREN AKABANTZA</p>
        </body>
      </text>
    </group>
  </text>
</TEI.2>

