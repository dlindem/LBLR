<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Bertsoak</title>
        <author>Xenpelar</author>
        <respStmt>Ez dauka</respStmt>
     </titleStmt>
     <extent>10.540 hitz, 76.552 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>Xenpelar</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/X/Xenpelar.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Xenpelar bertsolaria, Xenpelar (Antonio Zavalaren edizioa). Auspoa, 1969</bibl>
        <notesStmt><note>Iturburuen datazioa: (-1869)</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-BER</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-GIP</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Bertsoak -- Xenpelar</docTitle>
    </front>
    <group>
      <text>
        <front>
          <head rend='Bold'><p>SAN JOSEREN ZAZPI DOLOREN BERTSOAK</p></head>
        </front>
        <body>
<p>Dibertsio polit bat</p>
<p>buruan det pasa,</p>
<p>iruritzen zat dala</p>
<p>txit ondo dan gauza;</p>
<p>bertso bi paratzeko</p>
<p>egin det ametsa,</p>
<p>San Joseren bizitza</p>
<p>kanta al baneza.</p>
<p>Gure Aita San Jose</p>
<p>zerura baño len</p>
<p>arotz pobre gaizo bat</p>
<p>bizitu zan emen;</p>
<p>debozio aundikoa</p>
<p>Aita Eternoaren,</p>
<p>Birjiñaren esposo</p>
<p>eskojitu zuen.</p>
<p>Birjiñak artu zuan</p>
<p>San Jose esposo,</p>
<p>familiaren karga</p>
<p>al bazezan jasi;</p>
<p>bizitza artako zazpi</p>
<p>dolore eta gozo</p>
<p>mundiari nai diozkat</p>
<p>kantuz adierazo.</p>
<p>Au zan lendabiziko</p>
<p>penaren astea:</p>
<p>aurdun sentitu zuen</p>
<p>bere emaztea;</p>
<p>gogoak eman zion</p>
<p>bakarrik uztea,</p>
<p>orduko San Joseren</p>
<p>dolore tristea!</p>
<p>Aingeruak bialdu</p>
<p>zion enbajada,</p>
<p>motibo orregatik</p>
<p>etzezala laga:</p>
<p>«Espiritu Santuaren</p>
<p>milagrozko obra da,</p>
<p>Jaungoikoaren Semea</p>
<p>jaio bearra da».</p>
<p>Bigarren dolorea</p>
<p>Jesusen jaiotzan,</p>
<p>ikusirik aurtxoa</p>
<p>alako pobrezan;</p>
<p>berak naiko etzuan</p>
<p>kunplitua izan,</p>
<p>guretzat densonrarik</p>
<p>ipiñi etzezan.</p>
<p>Desanparo onetan</p>
<p>zegoan pensatzen,</p>
<p>aingeruak aurrari</p>
<p>gloria kantatzen;</p>
<p>artzaiak beste aldetik</p>
<p>Jesus adoratzen,</p>
<p>aiek ikusi ta zan</p>
<p>Jose kosolatzen.</p>
<p>Irugarren dolorea</p>
<p>urrengo egunean,</p>
<p>Jesus jaio zanetik</p>
<p>zortzigarrenean;</p>
<p>oñazez aur gaizoa</p>
<p>negar samiñean,</p>
<p>ura pena San Josek</p>
<p>eziñ eginean!</p>
<p>Aur gaizoa negarrez</p>
<p>odola zeriola,</p>
<p>ezin isildu zuen</p>
<p>iñundik iñola;</p>
<p>aingeruak zerutik</p>
<p>esaten ziola</p>
<p>Jesus bere izena</p>
<p>eman zegiola.</p>
<p>Gustora eman zion</p>
<p>Jesusen izena,</p>
<p>egiteagatikan</p>
<p>jaun orren esana;</p>
<p>gure probetxurako</p>
<p>bazekien zana,</p>
<p>orduko San Joseren</p>
<p>atsegintasuna!</p>
<p>Laugarren dolorea,</p>
<p>penaren garratza,</p>
<p>aditu zuenean</p>
<p>Simeonen otsa:</p>
<p>Jesus onaren penak</p>
<p>Amaren biotza</p>
<p>ediratzeko zala</p>
<p>ezpata zorrotza.</p>
<p>Simeonek ekarri zion</p>
<p>zeruko berria:</p>
<p>Jesusen pasakizun</p>
<p>ikaragarria,</p>
<p>gure salbazioa</p>
<p>zala etorria;</p>
<p>San Josek artu zuan</p>
<p>atsegin andia.</p>
<p>Enemigo beldurrez</p>
<p>gau ta egun zebiltzen,</p>
<p>kasikan iñun ere</p>
<p>fiatu ezin zen;</p>
<p>deskuidoren batean</p>
<p>arrapatu etzezen,</p>
<p>Ama-Semearekin</p>
<p>Ejitora juan zen.</p>
<p>Ango idolo edo</p>
<p>jaungoiko falsoak</p>
<p>lurrera bota zituan</p>
<p>aur egiazkoak;</p>
<p>orduko San Joseren</p>
<p>atsegiñ gustoak,</p>
<p>aztu zitzaizkan lengo</p>
<p>penazko pausoak.</p>
<p>Ejitotik bueltatu</p>
<p>ziran Israela,</p>
<p>notizia artu zuen</p>
<p>andik bereala</p>
<p>Erodesen semea</p>
<p>errege zutela;</p>
<p>San Joseren beldurra</p>
<p>galduak zirala.</p>
<p>Aingeruak zerutik</p>
<p>aiek giatzeko</p>
<p>bereala esan zien</p>
<p>ez ikaratzeko,</p>
<p>etzegoala beldurrik</p>
<p>artean galtzeko,</p>
<p>Galilea aldera</p>
<p>erretiratzeko.</p>
<p>Juan ziran tenplotik</p>
<p>Jauna adoratuta,</p>
<p>amabi urteko Jesus</p>
<p>birian galduta;</p>
<p>billa ibilli ziran</p>
<p>berriz jiratuta,</p>
<p>ura pena San Josek</p>
<p>eziñ billatuta!</p>
<p>Irugarren egunean</p>
<p>zuten billatua,</p>
<p>doktorien erdian</p>
<p>zeruko maisua,</p>
<p>lurrekoai ematen</p>
<p>bere konsejua;</p>
<p>ikusi zuenean</p>
<p>ai zer deskansua!</p>
<p>Orra zazpi dolore</p>
<p>amabi urtean,</p>
<p>nunbait beti gustora</p>
<p>ezin zegokean;</p>
<p>orain gure zai dago</p>
<p>zeruko atean,</p>
<p>ia billatzen degun</p>
<p>saiatu gaitean.</p>
<p>Dolore oien onran</p>
<p>zazpi <hi rend='Italic'><foreign>pater noster</foreign></hi></p>
<p>egunero esatea</p>
<p>ez da bada ezer,</p>
<p>irabazteko asko</p>
<p>grazia ta esker;</p>
<p>kuidado esan gabez</p>
<p>ez gabiltzan oker!</p>
<p>Debozio onetan</p>
<p>segitzen duana,</p>
<p>konfiantza osoan</p>
<p>dijua argana;</p>
<p>guziz gustatzen zaio</p>
<p>eske dijuana,</p>
<p>bera da bitarteko</p>
<p>iñun dan onena.</p>
<p>Para dezagun bada</p>
<p>bera bitarteko,</p>
<p>berdin bere esposa,</p>
<p>ez du ukatuko;</p>
<p>enpeñu oberikan</p>
<p>ez da topatuko,</p>
<p>ez da ama baño oberik</p>
<p>semeaganako.</p>
<p>Alperrik da ibiltzea</p>
<p>mingañak lasterka,</p>
<p>biotzetik ez bada</p>
<p>probetxurik ez dauka;</p>
<p>benaz negar egiñaz</p>
<p>biotzetik eska,</p>
<p>biotzaren saltuak</p>
<p>gustatutzen zaizka.</p>
<p>Zuzaz akordatzen naiz</p>
<p>orduen batzuetan,</p>
<p>beartzen naizenean</p>
<p>nere pausoetan;</p>
<p>mundua largatzeko</p>
<p>ordu estu artan,</p>
<p>eriotza nai nuke</p>
<p>zure eskuetan.</p>
<p>San Jose amorosoa,</p>
<p>ai nere larria!</p>
<p>zuk largatzen banazu</p>
<p>nago eroria;</p>
<p>zurekin bat egiñik</p>
<p>Jesus eta Maria,</p>
<p>arren izazu guzaz</p>
<p>miserikordia.</p>
<p>Guztiz bire labañak</p>
<p>senti ditut emen,</p>
<p>ar zazute kargua</p>
<p>nere animaren,</p>
<p>adiskide izan gaitean</p>
<p>zeruan alkarren;</p>
<p>ala gerta dedilla,</p>
<p>biba Jesus, amen!</p>
<p><hi rend='Italic'>1854</hi></p>
        </body>
      </text>
      <text>
        <front>
          <head rend='Bold'><p>OIARTZUNGO NESKATXEN BENTAJAK</p></head>
        </front>
        <body>
<p>Iparragirren bozian ditut</p>
<p>bertso berriak paratu,</p>
<p>Gipuzkoako euskal erriya</p>
<p>al banezake nonbratu;</p>
<p>asko ezkongai daude</p>
<p>gustokorikan gabe,</p>
<p>ezin dutela topatu;</p>
<p>projimuari erakustia</p>
<p>ezta izango pekatu.</p>
<p>Konsejutxo bat lendabiziko</p>
<p>ezkongai dauden danentzat:</p>
<p>esposatzia tratu pisuba</p>
<p>dala iruritutzen zat;</p>
<p>dote eta arrio,</p>
<p>ez dutela balio</p>
<p>amorio fiñarentzat,</p>
<p>zergatik izan biarko duben</p>
<p>il arteraño beretzat.</p>
<p>Neskatxa eder balientia</p>
<p>artu nai baldin badezu,</p>
<p>etorri zaitez Oiartzuna ta</p>
<p>antxen billatuko dezu;</p>
<p>kale eta basarri,</p>
<p>kolore zuri gorri,</p>
<p>ederra franko badezu;</p>
<p>San Estebanez da erromeriya,</p>
<p>ikusi nai badituzu.</p>
<p>Gustagarriak oien bentajak</p>
<p>dirade klase askotan,</p>
<p>ez dezu ezer arrapatuko</p>
<p>asi ezkero izketan;</p>
<p>eskojitutzekua</p>
<p>oien errespetua</p>
<p>relijioko gauzetan;</p>
<p>Jangoikuaren beldur aundian</p>
<p>aziyak daude gaztetan.</p>
<p>Ostentazio batere gabe</p>
<p>izketan dute graziya,</p>
<p>gorputz egoki, pausu aidoso,</p>
<p>lujo gabeko jantziya;</p>
<p>beti alegre daude,</p>
<p>tristurarikan gabe,</p>
<p>ezaguerakin josiya;</p>
<p>gizonak bezin aundia dute</p>
<p>laneko irabaziya.</p>
<p>Bide batian izaten bada</p>
<p>enkontratzeko fortuna,</p>
<p>saludatzean bai zait gustatzen</p>
<p>aien egokitasuna;</p>
<p>aberats eta pobre</p>
<p>guztientzako noble,</p>
<p>igual da ez-ezaguna;</p>
<p>ori da gure relijiyuak</p>
<p>erakutsitzen diguna.</p>
<p>Errenterian dama oiekin</p>
<p>askotan det nik itzegin,</p>
<p>perfeziyua ta umiltasunak</p>
<p>eman lezake atsegin;</p>
<p>daude ikasirikan</p>
<p>gurasuetatikan</p>
<p>ez dezatela utsegin;</p>
<p>nik ere ori egin nai nuke</p>
<p>betiko galdu ez nadin.</p>
<p>Beste bentaja egokitxo bat</p>
<p>bada orien artian,</p>
<p>umildadian bizitzen dira</p>
<p>gurasoakin batian;</p>
<p>erresponditu gabe</p>
<p>ikasirikan daude</p>
<p>segitutzeko lanian;</p>
<p>fabore gutxi ez du izango</p>
<p>ezkondu nai dubenian.</p>
        </body>
      </text>
      <text>
        <front>
          <head rend='Bold'><p>ALBAKA BATENGATIK</p></head>
        </front>
        <body>
<p>Dama gazte galanta bat</p>
<p>gure probintziyan,</p>
<p>alabatzera nua</p>
<p>egiñal guziyan;</p>
<p>lenago gabiltzanak</p>
<p>jaunaren graziyan,</p>
<p>orain paratu gaitu</p>
<p>kolera biziyan,</p>
<p>trata-biria on da</p>
<p>saldu erosiyan.</p>
<p>Kontuan badabiltzke</p>
<p>gaztiak karrikan,</p>
<p>egin gabetandikan</p>
<p>aziyo txarrikan;</p>
<p>dama orren pausuak</p>
<p>ez dira alperrikan;</p>
<p>iñon faltatzen bada</p>
<p>albaka-adarrikan,</p>
<p>pagatu biar degu</p>
<p>multa ederrikan.</p>
<p>Albaka batengatik</p>
<p>justiziyengana,</p>
<p>nork maitatu biar du</p>
<p>orrelako dama?</p>
<p>aita kastellanua,</p>
<p>emengua ama,</p>
<p>azal ederra dezu</p>
<p>Jesusek emana,</p>
<p>kopetako barnizak</p>
<p>bista badarama.</p>
<p>Preziso bear zenduke</p>
<p>albaka kolkuan,</p>
<p>azal ederragua du</p>
<p>zenbaitek orpuan;</p>
<p>beti irabaztia</p>
<p>neke da tratuan;</p>
<p>pasatzeko modurik</p>
<p>badezu barkuan,</p>
<p>Txinako beltzetara</p>
<p>obe dezu juan.</p>
<p>Justiziyari parte</p>
<p>emate ezkero,</p>
<p>ain errax libratzekorik</p>
<p>enuan espero;</p>
<p>kanpuan ikusita</p>
<p>pena zuen gero</p>
<p>desterruan urterik</p>
<p>ez degula igaro,</p>
<p>pezeta bana eman ta</p>
<p>libratu lijero.</p>
<p>Ogei ta lau errial</p>
<p>albakaren multa</p>
<p>pagatu genituen</p>
<p>Konsejura juanta;</p>
<p>ez daduka merkia</p>
<p>belar orrek punta;</p>
<p>nork sinistatuko du</p>
<p>au iñork esanta:</p>
<p>keja orrekin juan dala</p>
<p>gaztia izanta?</p>
<p>Orain eskarrik asko,</p>
<p>Mari Manuela,</p>
<p>uste zenuen betiko</p>
<p>galdu giñuela;</p>
<p>multa aundiyak eta</p>
<p>gañera kartzela</p>
<p>bazeniyon guretzat</p>
<p>falta etzala,</p>
<p>benturaz mintzatuko</p>
<p>enitzan bestela.</p>
        </body>
      </text>
      <text>
        <front>
          <head rend='Bold'><p>AGEDARENAK</p></head>
        </front>
        <body>
<p>Bertso berri batzuek</p>
<p>al banitza para,</p>
<p>motiboaz konforme</p>
<p>konbeni dana da;</p>
<p>enpleua orrekin</p>
<p>aberastua da,</p>
<p>arrua bada ere</p>
<p>asentatuko da,</p>
<p>Aizateko billeran</p>
<p>probestu Ageda.</p>
<p>Dama batek jartzia</p>
<p>orrenbeste lege,</p>
<p>nonbait egin nai luke</p>
<p>guziyaren jabe;</p>
<p>Gorputz-arratsaldian</p>
<p>orrenbeste jende,</p>
<p>ixilik egoteko</p>
<p>soñurik jo gabe,</p>
<p>Aizateko billera</p>
<p>Agedaren mende.</p>
<p>Ageda juntetako</p>
<p>prebenitutzian,</p>
<p>baten itxura emain du</p>
<p>plazan agertzian:</p>
<p>meriñekia arro</p>
<p>para korputzian,</p>
<p>illiak <hi rend='Italic'><foreign>de rodete</foreign></hi></p>
<p>biarko du atzian,</p>
<p>gerriya alegiña</p>
<p>estutu korsian.</p>
<p>Ageda, zertarako</p>
<p>zabiltza orrela</p>
<p>justiziya egiten</p>
<p>jueza bezela?</p>
<p>disimulatu ziteken</p>
<p>nola edo ala;</p>
<p>ezta denbora asko</p>
<p>esan diratela</p>
<p>amaren konbentuan</p>
<p>monja sartzen dala.</p>
<p>Dudarik gabetanik</p>
<p>gogoratu zaio</p>
<p>beti funtziyorako</p>
<p>ez giñala jaio;</p>
<p>beste afiziyorik</p>
<p>eztu oraindaño:</p>
<p>mutillak kortejatu</p>
<p>biziya duaño;</p>
<p>obe dezu ezkondu</p>
<p>monja sartu baño.</p>
<p>Deklaratzera nua</p>
<p>Agedaren kausa,</p>
<p>nundik-nai aginaldo</p>
<p>eldu zaio gauza:</p>
<p>zapata txarolatubak,</p>
<p>zillarrezko bretxa,</p>
<p>mantelin sedazkua,</p>
<p>enkajia beltxa;</p>
<p>dam´orren graduari</p>
<p>tokatutzen zaizka.</p>
<p>Oñak eta aztalak</p>
<p>ez ditu itxusiyak,</p>
<p>tripa ere sanua</p>
<p>Jaunari graziyak,</p>
<p>gerri kuriyosua,</p>
<p>bular egokiyak,</p>
<p>mingaña lasaitxua,</p>
<p>begiyak zuriyak,</p>
<p>oiek dira Agedaren</p>
<p>bentaja guziyak.</p>
        </body>
      </text>
      <text>
        <front>
          <head rend='Bold'><p>ZERTARAKO ZABILTZA AITZAKIYEN BILLA?</p></head>
        </front>
        <body>
<p>Dama orrek pausuak</p>
<p>gustaturik dauzki,</p>
<p>eztuela dantzatutzen</p>
<p>zortzikuan gaizki,</p>
<p>egin dualarikan</p>
<p>egiñalik aski,</p>
<p>aspertuko lituzke</p>
<p>orrelako zazpi.</p>
<p>Begiratu ederra du,</p>
<p>zankua galanta,</p>
<p>orren gorputzak eztu</p>
<p>ezer ere falta;</p>
<p>begira neskatxa orren</p>
<p>dantzarako planta</p>
<p>airoso altxatzen du</p>
<p>ezkerreko anka.</p>
<p>Nondinai somatzen du</p>
<p>soñua asita,</p>
<p>zergatikan daguen</p>
<p>ondo ikasita;</p>
<p>pozik egingo niyoke</p>
<p>gabero bixita,</p>
<p>ezpaleuka gelako</p>
<p>atia itxita.</p>
<p>—Pozik utziko nuke</p>
<p>atia irikiya,</p>
<p>etxian ezpangenduke</p>
<p>txakur salatiya;</p>
<p>bakarrik itzitzen naiz,</p>
<p>banuke tokiya,</p>
<p>enaiz bada mutillen</p>
<p>oso beldurtiya.</p>
<p>—Ori besterik ezpada</p>
<p>zuk dezun beldurra,</p>
<p>dama gaztia, etzait</p>
<p>batere ardura;</p>
<p>artzen baldin badet nik</p>
<p>eskuan egurra,</p>
<p>laister ixilduko det</p>
<p>nik zuen txakurra.</p>
<p>—Txakurra illagatik</p>
<p>kuidadoz, galaia,</p>
<p>bestela askiko nago</p>
<p>zuk eta nik naia;</p>
<p>beti etxian daukat</p>
<p>ama eta anaia,</p>
<p>lua egiten dute</p>
<p>biziro ernaia.</p>
<p>—Ama eta anaia</p>
<p>erretiratzian,</p>
<p>aixa gorde ziñezke</p>
<p>atian atzian;</p>
<p>iñoren beldurrik ez det</p>
<p>nik zure etxian,</p>
<p>etorriko nazaizu</p>
<p>biyar arratsian.</p>
<p>—Eskopeta kargatuta</p>
<p>atian atzian,</p>
<p>anaia an egoten da</p>
<p>ni oiera artian;</p>
<p>etortzen bazerade</p>
<p>zeretzat kaltian,</p>
<p>egon biarko degu</p>
<p>besteren batian.</p>
<p>—Kontuz eruki zazu</p>
<p>ati orren giltza,</p>
<p>iztari asko zure</p>
<p>ondoren dabiltza;</p>
<p>ustez emanagatik</p>
<p>ezkontzeko itza,</p>
<p>oraingo mutillakin</p>
<p>kuidaduz zabiltza.</p>
<p>—Oraindikan ez daukat</p>
<p>ezkongai sobrerik,</p>
<p>ez aberetsik eta</p>
<p>ain gutxi pobrerik;</p>
<p>biyotzian zarauzkat</p>
<p>ondotxo gorderik,</p>
<p>zurekin ezkonduko naiz</p>
<p>ezpadet oberik.</p>
<p>—Neoni joango nitzake</p>
<p>emendik Madrilla,</p>
<p>zu bezelako dama</p>
<p>perpillaren billa;</p>
<p>igual salduko nuke</p>
<p>soñeko armilla,</p>
<p>erositziagatik</p>
<p>zure pantorrila.</p>
<p>—Abiratzen bazera</p>
<p>emendik Madrilla,</p>
<p>pasa biarko dezu</p>
<p>Burgos ta Abilla;</p>
<p>itzak ederrak eta</p>
<p>amoriyo illa,</p>
<p>zertarako zabiltza</p>
<p>aitzakiyen billa?</p>
        </body>
      </text>
      <text>
        <front>
          <head rend='Bold'><p>NESKA GAZTE BATI XENPELARREK JARRIYAK</p></head>
        </front>
        <body>
<p>Intentziyo onaz abiyatzen naiz</p>
<p>dama gazte bat ondratzen,</p>
<p>Mari Bentura dauka graziya,</p>
<p>Erroma zaigu nonbratzen;</p>
<p>milagro aundiz ikusiko da</p>
<p>berri onikan banatzen,</p>
<p>kristau fiñaren amoriyua</p>
<p>ezta orrela mudatzen.</p>
<p>Itzak eder ta biyotza falso,</p>
<p>beti dabilla tranpiyan,</p>
<p>engañatuta erabilli nau</p>
<p>urte bat eta erdiyan;</p>
<p>orain bastante egin diyote</p>
<p>ametitzia erriyan,</p>
<p>sentimentuak paratzen dizkat</p>
<p>eskarmentatu dediyan.</p>
<p>Prenda ederra ori Alkizakua,</p>
<p>Pasaian dago serbitzen,</p>
<p>dama orrengan fiñezekonbat</p>
<p>sekula ezta arkitzen;</p>
<p>klaro egiyak esango ditut,</p>
<p>nork egon nai du aditzen;</p>
<p>enganiyuan bizitzerikan</p>
<p>eztu legiak agintzen.</p>
<p>Bera izatez Alkizakua,</p>
<p>nagusiya du barbero,</p>
<p>kontseju onak arturik dago</p>
<p>orengandikan gaur gero;</p>
<p>nabegantiak arraxku txarra</p>
<p>pasa bear duan ezkero,</p>
<p>utzi dezala agindu diyo</p>
<p>a Nikasio brebero.</p>
<p>Nabegantiak uzten baditu</p>
<p>arrixkuaren beldurrez,</p>
<p>portunaren bat egin leake</p>
<p>agiyan ere legorrez;</p>
<p>borondatia galdatu niyon,</p>
<p>ni ez nabill indarrez,</p>
<p>gauza guziyak orniturikan</p>
<p>orduko neukan siñalez.</p>
<p>Lendabiziko borondatia</p>
<p>zedorri nizun galdatu,</p>
<p>gurasuaren lizentziya're</p>
<p>bertara juanik logratu;</p>
<p>obligaziyo duan bezela</p>
<p>orain nai diyot ondratu,</p>
<p>edozer gauza esan nazute,</p>
<p>etzera piña portatu.</p>
<p>Amoriyoa deklaraturik</p>
<p>arizuala firmia:</p>
<p>«Arren lenbailen prebeni zaitez,</p>
<p>Jaungoikoaren semia!»</p>
<p>Dilijentziy'oik egin nituen</p>
<p>abisaturik jendia,</p>
<p>ongi batetan mudatu zaigu</p>
<p>zure kariño noblia.</p>
<p>Eskarrik asko, dilijentziyaz</p>
<p>ez gera egongo aztuak,</p>
<p>neri pena eman nai dian orrek</p>
<p>pasa ditzala gustuak;</p>
<p>Garizuma len irago biar du</p>
<p>etortzekotan Pazkuak,</p>
<p>Jaunak goguan izan ditzala</p>
<p>nik egindako pausuak.</p>
<p>Bost kontu eder jakin biar du</p>
<p>munduan bertsolariyak,</p>
<p>alare ezin atrebitu naiz</p>
<p>deklaratzia guziyak;</p>
<p>ondoren ona ekarriko'izu</p>
<p>or darabiltzun falsiyak,</p>
<p>nik emantako arroia oriyek</p>
<p>ez dira oraindik autsiyak.</p>
<p>Naparruatik probintziyara</p>
<p>pasatu ziñan orduan,</p>
<p>buru ori bajuagotik</p>
<p>erabillitzen zenduan;</p>
<p>ezer ez eta banidadia</p>
<p>sobra dezu buruan,</p>
<p>zure berriyak jakin ditugu</p>
<p>tratua artu onduan.</p>
<p>Dama orren berri jakin dezaten</p>
<p>Españiyan ta Frantziyan,</p>
<p>beste olako prendarik ezta</p>
<p>eguzkiyaren azpiyan;</p>
<p>neroni ere erabilli nau</p>
<p>engañatuta falsiyan,</p>
<p>sentimentuak paratzen dizkat</p>
<p>eskarmentatu dediyan.</p>
<p>Nik erregalo bialtzen dizkat</p>
<p>amabi bertso berriyak,</p>
<p>alde batera ezta gezurrik,</p>
<p>dian guziyak egiyak;</p>
<p>zuregatikan izandu ditut</p>
<p>asunto parragarriyak,</p>
<p>kristau palsuak merezi luke</p>
<p>baldatutzia gerriyak.</p>
        </body>
      </text>
      <text>
        <front>
          <head rend='Bold'><p>PASAI SAN JUANGO ZEZENAK</p></head>
        </front>
        <body>
<p>Bertso berri batzubek,</p>
<p>konsola gaitezen,</p>
<p>oraiñ jarri ditugu</p>
<p>oker edo zuzen;</p>
<p>pasatako kontuba</p>
<p>errez da aztutzen,</p>
<p>paperiak ez bada</p>
<p>ongi apuntatzen.</p>
<p>Pasaiako jendia</p>
<p>ez da biarrian,</p>
<p>funtziyo onak egiñez</p>
<p>dago indarrian;</p>
<p>ekusi degunian</p>
<p>festak nola dian,</p>
<p>orra bertso berriyak</p>
<p>zortziko zarrian.</p>
<p>Ez degu bada esan nai</p>
<p>pasatu ez danik,</p>
<p>sekulan ez det ikusi</p>
<p>orlako zezenik:</p>
<p>konzejubaren onduan</p>
<p>balkoian jarririk,</p>
<p>aiuntamentukua</p>
<p>zala uste nuben nik.</p>
<p>Nai dubena egiten</p>
<p>obe zaio utzi,</p>
<p>iñork ere nai badu</p>
<p>erri ontan bizi;</p>
<p>elkar botiaz dikua</p>
<p>jendia igesi,</p>
<p>Santiyagoz Pasaian</p>
<p>zezena nagusi.</p>
<p>Eskelleretan aisa</p>
<p>jasotzen du anka,</p>
<p>dirurik izan ez da ere</p>
<p>zezenak arrunka;</p>
<p>jendia eziñ eskapatuz</p>
<p>itzulirik kaka,</p>
<p>iñori barkatzeko</p>
<p>mutur ona dauka.</p>
<p>Salberarik egin bage</p>
<p>salara isillik,</p>
<p>bat beintzat lagatzian</p>
<p>jarri zan zintzilik,</p>
<p>geldi al bazitekian</p>
<p>sikiera bizirik,</p>
<p>orla saiatu ezkero</p>
<p>zerbait merezirik.</p>
<p>Bestia an zeguan</p>
<p>oiaren azpiyan,</p>
<p>eztul asko egin bage</p>
<p>nere iritziyan;</p>
<p>orlako konturikan</p>
<p>juan dan aspaldiyan</p>
<p>ez dala pasa nago</p>
<p>gure probintziyan.</p>
<p>Orlako konturikan</p>
<p>ez da iñon pasatzen,</p>
<p>laugarren bizitzara</p>
<p>zezena igo zen;</p>
<p>zergatikan beñere</p>
<p>ez dan konfesatzen,</p>
<p>arrapatzen dubenari</p>
<p>ez diyo barkatzen.</p>
<p>Esplikatu bear det</p>
<p>ekusi dedana,</p>
<p>isillik eziñ egon,</p>
<p>au da gure lana;</p>
<p>Pasaiarako beti</p>
<p>bada zer esana:</p>
<p>irugarren balkoyian</p>
<p>daukate zezena.</p>
<p>Etxi artan ziranak</p>
<p>arriturik daude,</p>
<p>bastante sustatubak</p>
<p>dudarikan gabe;</p>
<p>konfianzarik iñon</p>
<p>etzuten batere,</p>
<p>eziñ fiyaturikan</p>
<p>tellatuban ere.</p>
<p>Batek oju egin zuben</p>
<p>denak sangratzeko,</p>
<p>bazala motibua</p>
<p>sustotik iltzeko;</p>
<p>zezena etzeguan</p>
<p>berriz barkatzeko,</p>
<p>lanzeta zorroztubak</p>
<p>tripatik sartzeko.</p>
<p>Aiuntamentubari</p>
<p>eman diye parte,</p>
<p>balkoyian jarrita</p>
<p>daguela Almirante;</p>
<p>sententziya bereala</p>
<p>atera diyote:</p>
<p>jetxi dedilla andik</p>
<p>inmediatamente.</p>
<p>Aterikan geiago</p>
<p>ez dute irikiko,</p>
<p>eskarmentatu dira</p>
<p>orainguan pijo;</p>
<p>maindiria ostuta</p>
<p>juan da nerekiko,</p>
<p>jakiña zan utsikan</p>
<p>etzala etorriko.</p>
<p>Balkoyian ziranak</p>
<p>ez dira errez gorde,</p>
<p>franko arrapatu ditu</p>
<p>aberats ta pobre;</p>
<p>maindiria ostuta</p>
<p>juan da gero ere,</p>
<p>asaltuan sartuta</p>
<p>sakiua libre.</p>
        </body>
      </text>
      <text>
        <front>
          <head rend='Bold'><p>BERTSO BERRIAK</p></head>
        </front>
        <body>
<p>Pasaiako plazatik</p>
<p>dator notiziya:</p>
<p>zezen bat atera da</p>
<p>jeniyoz biziya;</p>
<p>kantatutzera nua</p>
<p>bistan ikusiya,</p>
<p>konsolatzeko triste</p>
<p>daguen guziya.</p>
<p>Santiago-eguna</p>
<p>Pasaian siñale,</p>
<p>allegatu eztanak</p>
<p>egin beza galde;</p>
<p>asiyeran jendia</p>
<p>zezenaren alde,</p>
<p>azkenian etziran</p>
<p>arrimatu-zale.</p>
<p>Lendabizi plazari</p>
<p>eman diyo jira,</p>
<p>ate baten ondora</p>
<p>joan da ensegida;</p>
<p>al duenak igesi,</p>
<p>bestiak erida,</p>
<p>obia dalakuan</p>
<p>engañatu dira.</p>
<p>Torilletik atera</p>
<p>zuten lendabizi,</p>
<p>bei zar bat giyariya</p>
<p>bandera ta guzi;</p>
<p>arrapatzen zuena</p>
<p>purrakatzen asi,</p>
<p>azkenian plazatik</p>
<p>kanpora igesi.</p>
<p>Gure Pasaia beti</p>
<p>sonatua dago,</p>
<p>errepiñ gabe ezta</p>
<p>urte bat igaro;</p>
<p>urrenguan jarriko</p>
<p>dituztela nago</p>
<p>barrerak estu edo</p>
<p>zezena aundiyago.</p>
<p>Torillo-bazterreko</p>
<p>barrera tartian</p>
<p>zezena pasatu da</p>
<p>kolera batian;</p>
<p>plazatikan kanpuan</p>
<p>zeudenak pakian,</p>
<p>erdiyak purrukatu</p>
<p>ditu anka-pian.</p>
<p>Batek txapela falta,</p>
<p>bestiak txaketa,</p>
<p>lurrian silipurdi</p>
<p>negar eta buelta;</p>
<p>biria libratzeko</p>
<p>non zeguen beta?</p>
<p>zezena sartu zaie</p>
<p>kala baioneta.</p>
<p>Iru komerziante</p>
<p>plazatik kanpuan,</p>
<p>fosforo ta barkillo</p>
<p>labaña tratuan;</p>
<p>pareta egon arren</p>
<p>amar oñ altuan</p>
<p>panparroi juanak dira</p>
<p>putzura saltuan.</p>
<p>Oriek orrela ta</p>
<p>geiago ere bai,</p>
<p>lurrian zilipurdi</p>
<p>egin dute lasai;</p>
<p>ezkon-berriyak eta</p>
<p>zenbat dama-galai,</p>
<p>zezenaren mendean</p>
<p>etzuten jarri nai.</p>
<p>Zezenak laja ditu</p>
<p>lau lagun elbarri,</p>
<p>gañerako erida</p>
<p>jendiak elkarri;</p>
<p>batzuek anka-pian,</p>
<p>al zuenak korri,</p>
<p>urrenguan obe da</p>
<p>segurutik jarri.</p>
<p>Deskuidokua zuten</p>
<p>aurtengo okerra,</p>
<p>etzaie suertatu</p>
<p>ganadu alferra;</p>
<p>orra Pasaiarentzat</p>
<p>onra bat ederra:</p>
<p>zezenak jokatu du</p>
<p>puñalean gerra.</p>
<p>Bi adar badaukazki</p>
<p>bere konturako,</p>
<p>puñal oberik ezta</p>
<p>orren bururako;</p>
<p>jolas-bidia jarri</p>
<p>digu kanturako,</p>
<p>gañera jendiaren</p>
<p>eskarmenturako.</p>
<p>Plazatik atera ta</p>
<p>gaztelura arte</p>
<p>bide zakarra dago</p>
<p>bastante aparte;</p>
<p>begiyak erne zeuzkan,</p>
<p>belarriyak tente,</p>
<p>esan nuen ote zan</p>
<p>lengo Almirante.</p>
<p>Saiatu naiagatik</p>
<p>ori umiltzera,</p>
<p>igual sartuko zan</p>
<p>legoia iltzera;</p>
<p>egiyak esan gabe</p>
<p>ez nua ixiltzera:</p>
<p>arrokara joan zaie</p>
<p>lanpernak biltzera.</p>
<p>Arrokatik putzura</p>
<p>sartu da igeri,</p>
<p>burua besterikan</p>
<p>etzuen ageri;</p>
<p>bakerua begira</p>
<p>bere zezenari,</p>
<p>eserita jan ditu</p>
<p>libra ta erdi ogi.</p>
<p>Beiarekin kalera,</p>
<p>ark zeukan damua,</p>
<p>Lasturkoa zezena,</p>
<p>fiña ta sanua;</p>
<p>geiegi esan gabe</p>
<p>ixiltzera nua,</p>
<p>graziak, Pasaiako</p>
<p>jende umanua!</p>
        </body>
      </text>
      <text>
        <front>
          <head rend='Bold'><p>FRANTZESAREN IDEAK</p></head>
        </front>
        <body>
<p>Frantzesaren ideak</p>
<p>beti aldrebes,</p>
<p>gau lau baldin badira</p>
<p>biyar baterez;</p>
<p>aragiya len eltzian,</p>
<p>belar billa baratzian,</p>
<p>kardaberak jate'ituzte</p>
<p>dirubak aitzian.</p>
<p>Frantzesak apetitu</p>
<p>onian daude,</p>
<p>piskatxo bat eginda</p>
<p>lurrera auspez;</p>
<p>aragiya freskua nai,</p>
<p>ardua're arekin bai,</p>
<p>kafia're gustatuzen</p>
<p>diruba baluke.</p>
<p>Arakiñak daukate</p>
<p>marka etxian,</p>
<p>frantzesak emango du</p>
<p>kintzena artzian;</p>
<p>betor, betor egun ura,</p>
<p>pagatzeko milla dura,</p>
<p>badakite nola egin</p>
<p>gorputzaren kura.</p>
<p>Kantinera gaisua,</p>
<p>bestiak beste,</p>
<p>alperrik bete'ituzte</p>
<p>amaika este;</p>
<p>asko dabil pegatzeko,</p>
<p>frantzesari fiyatzeko,</p>
<p>alabari jan diote</p>
<p>gero pagatzeko.</p>
<p>Polainak badituzte</p>
<p>arroa biña,</p>
<p>lepoan gorbeta ta</p>
<p>kasaka urdiña;</p>
<p>galtza pana moratuak,</p>
<p>alkandora baratuak,</p>
<p>txapela ta relojua</p>
<p>gutxi pagatuak.</p>
<p>Frantzesak langilliak</p>
<p>dirala ustez,</p>
<p>pikatxoian asita</p>
<p>lurrera auspez;</p>
<p>gero altxa, txutik jarri,</p>
<p>pipa bana lurrez jarri,</p>
<p>egunian ezin ausi</p>
<p>katillu bana arri.</p>
<p>Soziedadia're</p>
<p>berak daukate,</p>
<p>Barrabas polsero ta</p>
<p>Judas alkate;</p>
<p>emakume sobatuak,</p>
<p>frantzesakin oratuak,</p>
<p>itz batian esateko</p>
<p>abandonatuak.</p>
<p>Goizian jeiki eta</p>
<p>frantzesen lana</p>
<p>pikatxoiak artu ta</p>
<p>lanera juanda</p>
<p>segi, segi zeren lanari,</p>
<p>egin arte fuerte ari,</p>
<p>aitormena emango diot</p>
<p>portatzen danari.</p>
<p>Oien deboziyua</p>
<p>juduan gisan,</p>
<p>ez dute enredorik</p>
<p>eman elizan;</p>
<p>gogorik ez an sartzeko,</p>
<p>toki txarra mozkortzeko,</p>
<p>bildur dira erori ta</p>
<p>azpiyan artzeko.</p>
<p>Frantzesak ibillitu</p>
<p>dirade ongi,</p>
<p>neskatxak engañatuta</p>
<p>aldegiñ emendi;</p>
<p>ikustian jarduten du</p>
<p>ziñukara, aditzen du;</p>
<p>frantzesak juan, neskak emen</p>
<p>bizirik alargun.</p>
<p>Lengo egun batian</p>
<p>zan komeriya:</p>
<p>putzura erorita</p>
<p>ito zan iya;</p>
<p>iru txiki sobre erana,</p>
<p>urak berriz beregana,</p>
<p>Antoniok izandu du</p>
<p>ateratzen lana.</p>
<p>Lonjinosek au ziyon:</p>
<p>«Ez juan billa;</p>
<p>frantzesa baldin bada</p>
<p>ito dedilla!».</p>
<p>Antoniok jun ta eldu,</p>
<p>etzuen nai iñor galdu,</p>
<p>jendiak gaizki esango zun</p>
<p>atera ez balu.</p>
<p>Orra bertsuak jarri</p>
<p>frantzesarentzat,</p>
<p>parterik ez dubenak</p>
<p>ez artu beretzat;</p>
<p>frantzesari beren fama</p>
<p>izango da nork emana,</p>
<p>gorrotorik ez eduki</p>
<p>Senpelarrengana.</p>
        </body>
      </text>
      <text>
        <front>
          <head rend='Bold'><p>BURNI-BIDEAK EGITERA ETORRI ZIRAN FRANTZESARI JARRITAKO BERTSOAK</p></head>
        </front>
        <body>
<p>Dozena bat bertsotan</p>
<p>nai nuke esplikatu</p>
<p>zenbat estranjero dan</p>
<p>Españian sartu;</p>
<p>lanbide au oraindik</p>
<p>gutxi det usatu,</p>
<p>uts-egiteak arren</p>
<p>argatik barkatu.</p>
<p>Frantzes asko ill dala</p>
<p>diote Austrian</p>
<p>beraz ez da onezkero</p>
<p>frantzesik Frantzian;</p>
<p>danak emen ditugu</p>
<p>oraingo aldian,</p>
<p>burnizko bide traste</p>
<p>oien aitzakian.</p>
<p>Frantzes da italiano</p>
<p>kasta oiek nasi,</p>
<p>onera etorri eta</p>
<p>dabiltza nagusi;</p>
<p>pegoiari ederki</p>
<p>lana egin-arazi,</p>
<p>berak pikoarekin</p>
<p>beñere ez asi.</p>
<p>Dala listero edo</p>
<p>dala sobrestante,</p>
<p>enpleo eroso ana</p>
<p>geienak badute;</p>
<p>jornalik aundienak</p>
<p>frantzesak dauzkate,</p>
<p>nunbait español danol</p>
<p>tontotzat gauzkate.</p>
<p>Lenago etortzen ziran</p>
<p>ofizialeak</p>
<p>ziran txorrotxale ta</p>
<p>pertz-konpontzalleak,</p>
<p><foreign><hi rend='Italic'>titiri-mundi </hi></foreign>eta</p>
<p>santu-saltzalleak,</p>
<p>gizonik formalenak</p>
<p>txikiratzalleak.</p>
<p>Orain etorri dira</p>
<p>klase danetatik,</p>
<p>bai gizonezko eta</p>
<p>emakumetatik;</p>
<p>ezin bialdurikan</p>
<p>oriek emendik</p>
<p>ibilli bear degula</p>
<p>deizkiot oraindik.</p>
<p>Badira oien artean</p>
<p>gizon onraduak,</p>
<p>batzuek aberatsak,</p>
<p>besteak bajuak;</p>
<p>baita beste batzuek</p>
<p>erale majuak,</p>
<p>garestitu digute</p>
<p>beñepeiñ arduak.</p>
<p>Aspaldian ezin det</p>
<p>kendu nik buruti</p>
<p>urrengo grantzesada</p>
<p>ez degula urruti;</p>
<p>oiek ateratzea</p>
<p>gure erreiñuti</p>
<p>kosta bear zaigula</p>
<p>uste det larruti.</p>
<p>Ezagunak dirade</p>
<p>guziak trajean:</p>
<p>lebita ta erlojua</p>
<p>beti gorputzean,</p>
<p>pantaloi lasaiak ta</p>
<p>bizarra okotzean,</p>
<p>beñere etzaie falta</p>
<p>pipa bat ortzean.</p>
<p>Oien lenguajea</p>
<p>ona da berentzat,</p>
<p>munduan dan txarrena</p>
<p>nere ustez guretzat;</p>
<p>isasiko ez degula</p>
<p>sekulan deritzat,</p>
<p>itzik ere entenditzen</p>
<p>ez diot nik beintzat.</p>
<p>Iñori ere prendarik</p>
<p>ez diot nai artu,</p>
<p>argatik aurrerago</p>
<p>ez nuke nai sartu;</p>
<p>baña al daneraño</p>
<p>garbi esplikatu,</p>
<p>egia ez du bear</p>
<p>iñork ere ukatu.</p>
<p>Azkeneko bertsora</p>
<p>orra allegatu,</p>
<p>esan baño naiago</p>
<p>ez det nai luzatu;</p>
<p>norbaiti ez bazaio</p>
<p>bertso oiek gustatu,</p>
<p>frantzesa ez bada beintzat</p>
<p>bear dit barkatu.</p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p>Bajatu gera graduan,</p>
<p>lengo egunak goguan,</p>
<p>gustora giñan orduan;</p>
<p>bertso berriak jartzera nua</p>
<p>euskeraz eta klaruan;</p>
<p>pasiak dauzkit buruan,</p>
<p>jakin ditzaten munduan,</p>
<p>komeni diran moduan.</p>
<p>Miseriyaren adarrak</p>
<p>dauzkat itzegin biarrak,</p>
<p>eragin ditzadan farrak;</p>
<p>jornal-biderik sanuak eztu,</p>
<p>eskasagua elbarrak;</p>
<p>fameliyetan negarrak,</p>
<p>bajatu diran indarrak,</p>
<p>mantenduko nau gitarrak!</p>
<p>Etsaiak naute tentatu,</p>
<p>obe deala kantatu,</p>
<p>badaukagu zer kontatu;</p>
<p>jan da eran ongi eta gañera</p>
<p>biziyuetan altatu,</p>
<p>lenago gaizki usatu,</p>
<p>orain jornalak bajatu,</p>
<p>askori zaigu gertatu.</p>
<p>Biziyuak galantziyan</p>
<p>daude, nere iritziyan,</p>
<p>mantenuan da jantziyan;</p>
<p>tripak koleran sakeletatik,</p>
<p>ez daude pazientziyan;</p>
<p>jornalak diferentziyan</p>
<p>len ogei orain zortziyan,</p>
<p>gerrara guaz ontziyan.</p>
<p>Daukagun tranze estua,</p>
<p>lenguak eziñ aztua,</p>
<p>burutik iya nastua;</p>
<p>urte oietan jornaleruak</p>
<p>ebilli degun gustua,</p>
<p>biziyoz aberastua,</p>
<p>jokuak eta kastua,</p>
<p>oraiñ sakela ustua.</p>
<p>Galan nindurin markesa,</p>
<p>maiz tabernarako presa,</p>
<p>oraiñ daukanak ar beza;</p>
<p>nun degu lengo irabaziyak</p>
<p>ematen zigun grandeza?</p>
<p>falta degunak pobreza,</p>
<p>daukanak utzi nai-eza,</p>
<p>bizi-modu aldrebesa.</p>
<p>Goizian diru kontatzen,</p>
<p>tabernarako plantatzen,</p>
<p>bazkari ona tokatzen;</p>
<p>kafia artuta kopak eranaz</p>
<p>erari fiña jokatzen;</p>
<p>egiñik eztet ukatzen,</p>
<p>oraiñ ezpañak nekatzen</p>
<p>zardiñ-ezurra txupatzen.</p>
<p>Egin da zenbait kamiyo,</p>
<p>korputzak milla jeniyo,</p>
<p>trabajantiak au diyo:</p>
<p>Biziyoetan altatu gera</p>
<p>oiek dirala meriyo,</p>
<p>lengo diruak ariyo,</p>
<p>nondik-nai zarpa jariyo,</p>
<p>eztu gezurrak baliyo.</p>
<p>Alparria ta sekantza,</p>
<p>billareko makil-dantza,</p>
<p>jendiaren alegrantza;</p>
<p>tabernariak ezagutzen du</p>
<p>urte oriyen mudantza;</p>
<p>falta duenak arrantza,</p>
<p>mingañarekin fiyantza,</p>
<p>gero izain du kobrantza.</p>
<p>Zarra bezela gaztia,</p>
<p>bat beziñ oker bestia,</p>
<p>beti barrendik eskia;</p>
<p>lenago janak eztu beteko</p>
<p>utsa daguen estia;</p>
<p>au gure pena tristia,</p>
<p>nai degu irabaztia,</p>
<p>orrekiñ dago nastia.</p>
<p>Lenago errotariyak,</p>
<p>urrena panaderiyak,</p>
<p>gañera tabernariyak;</p>
<p>gauza eman da kobrantzarik ez,</p>
<p>olian markak jarriyak;</p>
<p>jornalak daude urriyak,</p>
<p>bajatu dira neurriyak,</p>
<p>negarrez gaude erdiyak.</p>
<p>Erraziyua bakandu,</p>
<p>bat eman eta bi kendu,</p>
<p>fameliya eziñ mantendun;</p>
<p>goizetik baru, bazkari txarra,</p>
<p>afari ona berandu;</p>
<p>sakelatik alargundu,</p>
<p>begiratua illundu,</p>
<p>orra gustuak atzendu.</p>
<p>Ezkondu eta ezkongai,</p>
<p>guztiyak ondo bizi nai,</p>
<p>dirua degunian jai;</p>
<p>familiako buru-zariak</p>
<p>pena geiago ere bai,</p>
<p>len ardua eraten lasai,</p>
<p>oraiñ urrutitik usai,</p>
<p>etxian gaude andre zai.</p>
<p>Miseriyaren artia,</p>
<p>askok badegu partua,</p>
<p>penagarrizko urtia;</p>
<p>iñork nai badu libersiyorik</p>
<p>zabaldu degu atia;</p>
<p>bertsuen errematia,</p>
<p>txaponian billetia,</p>
<p>nork dauka borondatia?</p>
<p><hi rend='Italic'>1867</hi></p>
        </body>
      </text>
      <text>
        <front>
          <head rend='Bold'><p>ASTEN DANIAN FABRIKA</p></head>
        </front>
        <body>
<p>Asten danian fabrika</p>
<p>lenengo nere tunika</p>
<p>kanposantuan bizitutzeko</p>
<p>uraxe jantzita;</p>
<p>ai zer biaje polita!</p>
<p>entero nago etsita,</p>
<p>biatza moztu, begiya itxutu,</p>
<p>zankua iraulita.</p>
<p>Illarramendi atzian</p>
<p>irriyo biren tartian,</p>
<p>jendiak fuerte trabajatzen du</p>
<p>fabrika batian,</p>
<p>txit intentziyo latzian,</p>
<p>beatza moztu artian,</p>
<p>larunbatetan sendatzen dira</p>
<p>jornalak artzian.</p>
<p>Orra bestia lazarez,</p>
<p>zapataria da berez,</p>
<p>jira ta bira beti or dabil</p>
<p>gauaz ta egunez;</p>
<p>saiatzen da egiñalez</p>
<p>bere nekian meserez,</p>
<p>gizaixua bere kargua</p>
<p>galdu bildurrez.</p>
<p>Don Juan Olabiaga jagero,</p>
<p>biotz onekua da entero,</p>
<p><foreign><hi rend='Italic'>ojos muy finos, cuerpo derecho,</hi></foreign></p>
<p>listo ibilli gero,</p>
        </body>
      </text>
      <text>
        <front>
          <head rend='Bold'><p>BERTSO BERRIAK MUTIL ZARRAREN BENTAJA EGI ETA GARBIAK</p></head>
        </front>
        <body>
<p>Dozena bat bertso berri</p>
<p>gaztien konsolagarri</p>
<p>nere mingaña sano dan arte</p>
<p>nai nituzke jarri;</p>
<p>begiratuaz alkarri</p>
<p>andrerik ezin ekarri,</p>
<p>mutil zarraren despeida zer dan</p>
<p>esango det sarri.</p>
<p>Egon zaitezte aditzen</p>
<p>zartuta nola gabiltzen,</p>
<p>gazte denboran ezkondu gabe</p>
<p>erraz da gelditzen;</p>
<p>oraiñ ajiak berritzen</p>
<p>indarrak ere urritzen,</p>
<p>soldata gabe oraiñ jarri naiz</p>
<p>anaia serbitzen.</p>
<p>Anaiak nauka mendian,</p>
<p>konñata aldamenian,</p>
<p>gazte denboraz akordatzen naiz</p>
<p>sasoia joanian;</p>
<p>ez det gularik janian,</p>
<p>gau ta egun beti lanian,</p>
<p>ondo egin da esker gaiztua</p>
<p>gero azkenian.</p>
<p>Illobak nauka arrotza:</p>
<p>«Ua emendik orrontza!».</p>
<p>Nekia franko, esker gaiztua,</p>
<p>alimentu otza;</p>
<p>soldata gabe morrontza,</p>
<p>begiratua zorrotza,</p>
<p>animosua ez dago mutill</p>
<p>zarraren biotza.</p>
<p>Iñork nai badu ikasi</p>
<p>nere lirua ikusi,</p>
<p>mutill zarraren testamentua</p>
<p>irakurtzen asi;</p>
<p>illobak dauzkat nagusi,</p>
<p>indarrak juan igesi,</p>
<p>onez aurrera orien mende</p>
<p>biarko det bizi.</p>
<p>Ezurrak zaizkit gogortu,</p>
<p>belarriak ere gortu,</p>
<p>modu onetan mutill zarraren</p>
<p>enbidia nork du?</p>
<p>Andrerik ez nuen artu,</p>
<p>oraiñ anparo biartu,</p>
<p>fraile naita're ezin niteke</p>
<p>komentuak sartu.</p>
<p>Engañatu naiz ederki,</p>
<p>merezi baño obeki,</p>
<p>neskatxak ere ez dirate nai</p>
<p>aterik iriki;</p>
<p>badute milla aitzaki,</p>
<p>gaztiaguak izaki,</p>
<p>estimaziyo txarra nola dan</p>
<p>mutill zarrak daki.</p>
<p>Mutilla bere zarrian,</p>
<p>neskatxak ere indarrian,</p>
<p>egun guzian aien pardelak</p>
<p>nere bizkarrian;</p>
<p>gero illunabarrian</p>
<p>estimaziyo txarrian</p>
<p>ibiltzen naute soñeko galtzak</p>
<p>kendu biarrian.</p>
<p>Lenago erromerian</p>
<p>dama gaztien erdian,</p>
<p>jita ta bira ibiltzen nitzan</p>
<p>panparroikerian;</p>
<p>oraiñ tristura begian,</p>
<p>nago estado erorian,</p>
<p>pipa bat artu ortzian eta</p>
<p>suaren guardian.</p>
<p>Mutill zarraren pobreza</p>
<p>iñork ikusi nai-eza,</p>
<p>eskarmentua duenik bada</p>
<p>konsidera beza;</p>
<p>bakardadedo tristeza,</p>
<p>nork izango ez du pereza,</p>
<p>illobarentzat utzi bearra</p>
<p>bere interesa.</p>
<p>Nik daukadan ganantzia</p>
<p>badaukat nori utzia:</p>
<p>bi alkandora, galtza pare bat,</p>
<p>anaiak autsia;</p>
<p>au da esperientzia,</p>
<p>munduko diferentzia,</p>
<p>multil zarrari tokatzen zaio</p>
<p>orlako jantzia.</p>
<p>Orra illoba gaztiak</p>
<p>nola dauzkadan trastiak,</p>
<p>irabazirik ez du izango</p>
<p>oiekin sastriak;</p>
<p>enredo eta nastiak</p>
<p>orla dagoen tristiak,</p>
<p>ala ere ezin eskarmentatu</p>
<p>nerekin bestiak.</p>
<p>Onekin amairugarren</p>
<p>premizia edo amarren,</p>
<p>ondorenguen eskarmentua</p>
<p>egongo da emen;</p>
<p>ezkon zaitezte lenbailen,</p>
<p>sasoia juan baño len,</p>
<p>orra nik esan mutill zarraren</p>
<p>istullua zer den.</p>
        </body>
      </text>
      <text>
        <front>
          <head rend='Bold'><p>BERTSO BERRIYAK</p></head>
        </front>
        <body>
<p>Bertso berri batzuek</p>
<p>euskeraz jartzia,</p>
<p>gustua det neki au</p>
<p>neregan artzia;</p>
<p>ezpanaiz suertatzen</p>
<p>gazterik iltzia,</p>
<p>penagarriya daukat</p>
<p>munduko zartzia.</p>
<p>Nere senarrarekin</p>
<p>daukadan bizitza,</p>
<p>kantatuko det iñork</p>
<p>ikasi balitza;</p>
<p>fiña izango zala</p>
<p>eman ziran itza,</p>
<p>akerraren adarrak</p>
<p>bezela gabiltza.</p>
<p>Goizian tabernara</p>
<p>joanda alperrian,</p>
<p>begiyak zintzilikan</p>
<p>erdi negarrian,</p>
<p>ziraldoka etxera</p>
<p>illunabarrian...</p>
<p>gaiztotzen asiya da</p>
<p>ondu biarrian.</p>
<p>Tabernatik etxera</p>
<p>orren pausajia,</p>
<p>irrintzi egiteko</p>
<p>badu korajia;</p>
<p>errespetua biar</p>
<p>zuen parajia,</p>
<p>amaren sabelian</p>
<p>aztuta lajia.</p>
<p>Lotsak errespetua</p>
<p>dakar juiziyuan,</p>
<p>laga zuen amaren</p>
<p>abitaziyuan;</p>
<p>salduko nuke nere</p>
<p>ernegaziyuan,</p>
<p>iñork artu nai badu</p>
<p>bere preziyuan.</p>
<p>Ni engañatu arte</p>
<p>zintzo eta umill,</p>
<p>mingaiñ ederrarekin</p>
<p>berrogei maratill;</p>
<p>oraiñ lana egin bañan</p>
<p>naiago luke ill,</p>
<p>bere ta besterenak</p>
<p>zurrupatzen dabill.</p>
<p>Etxian kanporako</p>
<p>aguro kejatu,</p>
<p>daukan ofiziyuan</p>
<p>eztu nai nekatu;</p>
<p>jan da eran ongi eta</p>
<p>jokuan jokatu,</p>
<p>biziyo txarrak iñork</p>
<p>eziñ debekatu.</p>
<p>Mozkortuagatikan</p>
<p>gaitza da erortzen,</p>
<p>lagun gabe etxera</p>
<p>badaki etortzen;</p>
<p>andriak egon biar</p>
<p>bizkarra berotzen,</p>
<p>gizonaren eskutik</p>
<p>azotiak artzen.</p>
<p>Gizon gaztiarentzat</p>
<p>ai zer jeniyuak!</p>
<p>eztu gustoriak gure</p>
<p>matrimoniyuak;</p>
<p>maniya txarrak dauzka</p>
<p>burura iyuak,</p>
<p>eman biarko zaizka</p>
<p>ebanjeliyuak.</p>
<p>Baldin bazenakite</p>
<p>lengo egun batez</p>
<p>nola ekusi deran</p>
<p>gizona suertez,</p>
<p>neskatxak kortejatzen</p>
<p>dabil borondatez,</p>
<p>andriari jipoia</p>
<p>diruaren partez.</p>
<p>Umiak negarrez ta</p>
<p>nedoni antsika,</p>
<p>gizona mozkortzian</p>
<p>etxian musika;</p>
<p>erantzuten badiyot</p>
<p>kontrako itzika,</p>
<p>nere bizkarrak eztu</p>
<p>sentitzen otzika.</p>
<p>Berez jeniyo txarra,</p>
<p>erariyak nasi,</p>
<p>kanpuan itz ederrak,</p>
<p>barrendik itxusi;</p>
<p>arrapatzen duena</p>
<p>purrukatzen asi,</p>
<p>etxia mugitzen du</p>
<p>zimendo ta guzi.</p>
<p>Barrendik animoso</p>
<p>erdi mozkortzian,</p>
<p>korajia sartzen da</p>
<p>orren biotzian;</p>
<p>gabian eztu eman</p>
<p>pakerik etxian,</p>
<p>luak errenditzen du</p>
<p>pultsuak iltzian.</p>
<p>Gizon ederra daukat</p>
<p>munduan legia,</p>
<p>fandangolaria da</p>
<p>parerik gabia;</p>
<p>lanian gogorik ez,</p>
<p>agindu zalia,</p>
<p>jokalari ona ta</p>
<p>ardo-eralia.</p>
<p>Ederra zalakuan</p>
<p>engañatu nitzan,</p>
<p>orain askok badaki</p>
<p>gu nola gabiltzan;</p>
<p>orra bertso berriyak</p>
<p>daukagun bizitzan,</p>
<p>lengo jeniyo txarrak</p>
<p>desanpara ditzan.</p>
        </body>
      </text>
      <text>
        <front>
          <head rend='Bold'><p>ANDRE TXARREN BENTAJAK</p></head>
        </front>
        <body>
<p>Eguna pasa nekean eta</p>
<p>etxerra natorrenian,</p>
<p>su-baztarrian kantari dago</p>
<p>beti edo geienian;</p>
<p>alaba dauka besuan eta</p>
<p>semea aldemenian,</p>
<p>badaki bañan ez du gogorik</p>
<p>trabajatzeko lanian.</p>
<p>Josten da plantxan, bordatzen ere,</p>
<p>nere andreak badaki,</p>
<p>sala frotatzen ikasia da</p>
<p>erdiak bañan obeki;</p>
<p>kozinaria nor alakua,</p>
<p>gauza guzitan egoki,</p>
<p>oiera joanda amarretako</p>
<p>iñork ezin du eraiki.</p>
<p>Amarretako jeikitzen bada</p>
<p>armariyua iriki,</p>
<p>arropak artu, amaiketako</p>
<p>apainduko da ederki;</p>
<p>katillu-salda ardoarekin</p>
<p>gorputza sano eduki,</p>
<p>bere burua gobernatzen du</p>
<p>gizona bañan obeki.</p>
<p>Seme-alabak mundu onetan</p>
<p>biok ginduen sortu,</p>
<p>nola bear dan badaki bañan</p>
<p>lanerako zait alpertu;</p>
<p>neroni berriz indarrak junda</p>
<p>ajiak zaizkit agertu,</p>
<p>andre-zalia banintzan ere</p>
<p>orra ederki aspertu.</p>
<p>Lengo batian, esango det noiz,</p>
<p>igande-iñulabarra,</p>
<p>nere andria dantzan zebillen,</p>
<p>begira zeudenen farra!</p>
<p>lanerako gogorik ez bañan</p>
<p>pandangolari azkarra,</p>
<p>baldin neronek ikusi banu</p>
<p>autsiko nion bizkarra.</p>
<p>Dantzatu eta erretirua</p>
<p>gabeko beratzik aldean,</p>
<p>etxera etorrita kantari dago</p>
<p>eserita sukaldean;</p>
<p>ume gaizuak negarrez daude</p>
<p>apariaren galdean,</p>
<p>artua errotan, ogia falta,</p>
<p>jakia berriz kalean.</p>
<p>Maldeziyoka asten nitzaio</p>
<p>koleratzian berari,</p>
<p>txorakeriak utzi ditzala</p>
<p>segitutzeko lanari;</p>
<p>parra ta burla egiten dio</p>
<p>gizonaren esanari,</p>
<p>leziyo ona nork erakutsi</p>
<p>buru gogorra dunari?</p>
<p>Kopeta illun, begia triste</p>
<p>fameliara sartzian,</p>
<p>porru-salda oliorik gabe</p>
<p>gizonarentzat eltzian;</p>
<p>kortesiarik aurrian ez du,</p>
<p>errespetua atzian,</p>
<p>onelakuak maiz izango du</p>
<p>gobiernu txarra etxian.</p>
<p>Aitak egiña nuen ezkontza,</p>
<p>amak nai zuan artzea,</p>
<p>neronek berriz pensatu nuan</p>
<p>aien eskuan jartzea;</p>
<p>andre ederra ezin geiago,</p>
<p>umilla ta dulzea,</p>
<p>surtan jarri ta ezagutzen dek</p>
<p>nolakua dan eltzea.</p>
        </body>
      </text>
      <text>
        <front>
          <head rend='Bold'><p>ANDRE TXARREN BENTAJAK (II)</p></head>
        </front>
        <body>
<p>Milla zortzireun irurogei ta</p>
<p>laugarren urtian gera,</p>
<p>publikatutzen astera nua</p>
<p>fameliyaren galera;</p>
<p>andre ederra gustatu eta</p>
<p>ekarri nuen aldera,</p>
<p>bire berriya egiña dauka</p>
<p>ganbaratikan kalera.</p>
<p>Aitak egiña nuan ezkontza,</p>
<p>amak nai zuen artzia,</p>
<p>neronek ere pentsatu nuen</p>
<p>aien eskura jartzia;</p>
<p>andre ederra eziñ geiago,</p>
<p>umilla eta dultzia,</p>
<p>surtan jartzian probatutzen da</p>
<p>nolakua dan eltzia.</p>
<p>Griña gaixtua, jeniyo txarra</p>
<p>biyotzeraño sartua,</p>
<p>ganbaran daukat kuarto txiki bat</p>
<p>olarekiñ zerratua;</p>
<p>etxiak dauka aldamiyua,</p>
<p>bajuan du tellatua,</p>
<p>andriak andik ateratzen du</p>
<p>tabernarako tratua.</p>
<p>Kapa sonbrero oiek salduta,</p>
<p>etxeko alajeriyak,</p>
<p>gañera berriz ganbaratikan</p>
<p>artuak eta gariyak;</p>
<p>iru eman da zazpi kontatu</p>
<p>auzoko andre Mariyak,</p>
<p>tratuan asko ez dute galdu</p>
<p>orrekiñ tabernariyak.</p>
<p>Andriarekin aserre nabill,</p>
<p>penarik gabe ez nago,</p>
<p>inozentia ezkondu nitzan</p>
<p>enagañatuta lenago;</p>
<p>biziyo txarrik ez du deus ere</p>
<p>biar dan baño geiago,</p>
<p>alperra eta apaindu naia,</p>
<p>jolas batian akabo.</p>
<p>Nere andriak josten da plantxan</p>
<p>bordatzen ere badaki,</p>
<p>sala frotatzen ikasiya da</p>
<p>erdiyak baña obeki;</p>
<p>nekazaritzan orrelakua,</p>
<p>lan guziyetan eroki,</p>
<p>oiera juanda amarretako</p>
<p>iñork ezin du eraiki.</p>
<p>Amarretako jeikitzen bada</p>
<p>armariyua iriki,</p>
<p>arropyak artu, amaiketako</p>
<p>apainduko da ederki;</p>
<p>katillu-salda arduarekiñ</p>
<p>gorputza sano eduki,</p>
<p>bere burua gobernatzen du</p>
<p>gizona baño obeki.</p>
<p>Alegiñian ari natzaio</p>
<p>pazientziya prestatzen,</p>
<p>dauzkidan penen amarretik bat</p>
<p>ez dizkat manifestatzen;</p>
<p>nere andria ikasiya da</p>
<p>irabaizya gastatzen,</p>
<p>dantzan igual preparatzen zait</p>
<p>baztar guziyak puskatzen.</p>
<p>Lengo batian, esango det noiz,</p>
<p>igande-illunabarra,</p>
<p>nere andria dantzan zebillen,</p>
<p>begira zeudenak parra;</p>
<p>lanian ez du gogorik baña</p>
<p>pandangolari azkarra,</p>
<p>baldiñ neonek ikusi banu</p>
<p>autsiko niyon bizkarra.</p>
<p>Ofiziyo bi onak badauzkat:</p>
<p>igeltsero ta argiña,</p>
<p>irabaizya guardatzeko</p>
<p>andriak buru ariña;</p>
<p>ondo esan da aditu nai ez</p>
<p>emakumiaren griña,</p>
<p>arratserako eskall-buruan</p>
<p>askotan total egiña.</p>
<p>Eskall-burutik amildu eta</p>
<p>goitikan beraño zuzen,</p>
<p>lendabiziko pentsatu nuen</p>
<p>eltze zarren bat ote zen;</p>
<p>anka bat zeukan Bitoriyan da</p>
<p>bestia berriz Londresen,</p>
<p>gaur ere ala egongo ziñan</p>
<p>iñor etorri ezpazen.</p>
<p>Eldu niyon da an ari nitza</p>
<p>andria ezin jasorik,</p>
<p>esan ziraten: «Erana dado,</p>
<p>ez egiñ orri kasorik!».</p>
<p>Total egiña zegoen baño</p>
<p>alare ezurrak osorik,</p>
<p>galdetzen zuen: «Plakiyak nago,</p>
<p>ez al da ardo goxorik?».</p>
<p>Egun guziya kanpuan pasa,</p>
<p>etorriko da gabian,</p>
<p>kopeta illun, begiyak zorrotz,</p>
<p>sartutzen da sukaldian;</p>
<p>ume gaxuak negarrez daude</p>
<p>apariyaren galdian,</p>
<p>artua errotan, ogiya falta,</p>
<p>jakiya berriz kalian.</p>
<p>Uda-partian aita-semiak</p>
<p>aritzen giñan labrantzan,</p>
<p>andria erriz tabernarako</p>
<p>ganbaratikan ardontzan;</p>
<p>nere buruz erneatuta</p>
<p>Euskalerritik juan nitzan,</p>
<p>orra umiak amaren paltan</p>
<p>gaxuak nola dabiltzan.</p>
<p>Arduarekin adiskide ta</p>
<p>gizonarekiñ zapuztu,</p>
<p>gaur ere nere andriarekin</p>
<p>egingo nuke apustu:</p>
<p>botilla aundi bat basorik gabe</p>
<p>baietz seguru ark ustu;</p>
<p>orretan dago sufiziente,</p>
<p>beste bentajarik eztu.</p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p>Bertso bi Euskal-erriyan</p>
<p>jartzeko nago abiyan,</p>
<p>bere andria nola dabillen</p>
<p>beti fanfarroikeriyan,</p>
<p>dantzan ta erromeriyan,</p>
<p>eskarmentatu deriyan;</p>
<p>mudatuko da agiyan.</p>
<p>Kantatzen bear det asi,</p>
<p>nola diraden ikasi;</p>
<p>len interesa franko banuen,</p>
<p>oraiñ juan zaizkit igasi;</p>
<p>andria daukat nagusi,</p>
<p>saltzia luke merezi,</p>
<p>iñork nai balu erosi.</p>
<p>Aparte bizi gerade,</p>
<p>ni izaten naiz mirabe;</p>
<p>len banituen lur da etxiak,</p>
<p>orain gelditu naiz gabe;</p>
<p>andria egin zan jabe,</p>
<p>ganbiyatuak dirade,</p>
<p>ito bear nau alare.</p>
<p>Andriak gaitu penatzen,</p>
<p>asi zait abandonatzen;</p>
<p>pazientziya eziñ arturik</p>
<p>bizi naiz ernegatutzen;</p>
<p>nere diruak ondatzen,</p>
<p>errezago da banatzen,</p>
<p>ez nau gaizki engañatzen.</p>
<p>Aizazu, Mari Aldarte:</p>
<p>farrandan gastatu arte,</p>
<p>etxiak saldu, diruak urtu;</p>
<p>orain guziontzat kalte;</p>
<p>andria daukat alkate,</p>
<p>errespetua aparte,</p>
<p>engañatua naukate.</p>
<p>Badauka kortejantia,</p>
<p>pillo bat balientia;</p>
<p>iñork soñurik aditu gabe</p>
<p>irikitzen du atia,</p>
<p>berak nai duen artia;</p>
<p>atsegin da izatia</p>
<p>orlako borondatia.</p>
<p>Ni nago morroi serbitzen,</p>
<p>besteren kargak berdintzen;</p>
<p>andria orla ametitzea</p>
<p>ez du legiak agintzen;</p>
<p>asiyagatik urdintzen</p>
<p>gaztiak diyo segitzen;</p>
<p>nork daki nola dabiltzen!</p>
<p>Matrimoniyo autsiya,</p>
<p>bakarrik nauka utziya;</p>
<p>gizona morroi galtza zarrakin,</p>
<p>andria galaz jantziya;</p>
<p>au gure diferentziya;</p>
<p>nork artu pazientziya?</p>
<p>nik daukat penitentziya!</p>
<p>Eztu tatxa bat bakarra,</p>
<p>mingaña dauka azkarra;</p>
<p>auzora juanta pregonatzen du:</p>
<p>«Erua daukat senarra»;</p>
<p>aditzen duenak farra,</p>
<p>ai au pena ta negarra!</p>
<p>asko sufritu bearra!</p>
<p>Lenago gabe egondu,</p>
<p>akordatu naiz berandu;</p>
<p>mundu onetan suerte onik</p>
<p>ez da neretzat izandu;</p>
<p>mutillzartu ta ezkondu,</p>
<p>oraiñ andria gallendu,</p>
<p>gaztia bear omen du.</p>
<p>Etxera natorrenian,</p>
<p>beti edo geienian,</p>
<p>enbusteriyan engañatzen nau</p>
<p>dirua senti dianian;</p>
<p>maleziya barrenian;</p>
<p>eta gero azkenian</p>
<p>jartzeko arren mendian!</p>
<p>Kontzientziya garbiya,</p>
<p>entendimentu argiya;</p>
<p><foreign><hi rend='Italic'>posada y café</hi></foreign> artu-emana</p>
<p>dauka ikaragarriya;</p>
<p>komerziante jarriya,</p>
<p>sostenitzeko erriya,</p>
<p>nik dakit orren berriya.</p>
<p>Andria daukat tratuan,</p>
<p>emanian da artuan;</p>
<p>bere bototik salduko luke</p>
<p>gizona iru kuartuan,</p>
<p>isla batera barkuan,</p>
<p>entregatzeko portuan;</p>
<p>ezta preziyo altuan!</p>
<p>Orra andria koplatu,</p>
<p>Indiyak zaizka tokatu;</p>
<p>gizona ondo ekusi baño</p>
<p>naiago luke urkatu;</p>
<p>iñori eziñ trukatu;</p>
<p>ongi nai degu bukatu:</p>
<p>gaizki esanak barkatu!</p>
        </body>
      </text>
      <text>
        <front>
          <head rend='Bold'><p>SENARRAK EMAZTIARI</p></head>
        </front>
        <body>
<p>Andre-zalea naiz nerez,</p>
<p>eta protxua nai berez,</p>
<p>bikaña daukat itxurez;</p>
<p>oiek gogoan dauzkeala</p>
<p>nabil egunez ta gauez;</p>
<p>ona bai abilidadez,</p>
<p>sasoikua ta edadez,</p>
<p>atso zartutakoa ez.</p>
<p>Matrimonio autsia,</p>
<p>bakarrik nauka utzia,</p>
<p>bizi biarko etsia;</p>
<p>gizona morroi zarpa zarrakin,</p>
<p>andria galan jantzia;</p>
<p>ai, au zer diferentzia!</p>
<p>nork artu pazientzia?</p>
<p>nik daukat penitentzia!</p>
<p>Andrea dabil tratuan,</p>
<p>emanean da artuan,</p>
<p>legorrian da portuan;</p>
<p>bere bototik salduko luke</p>
<p>senarra iru kuartuan,</p>
<p>isla batera barkuan</p>
<p>entregatzeko kontuan;</p>
<p>ez da prezio altuan.</p>
<p>Ari zan, Mari Aldarte,</p>
<p>parrandan gastatu arte,</p>
<p>bizi txarrakin parte;</p>
<p>etxea saldu, diruak urtu,</p>
<p>orain guztiontzat kalte;</p>
<p>andrea daukat alkate,</p>
<p>errespetoa aparte,</p>
<p>engañatuta naukate.</p>
<p>Ni nago morroi serbitzen,</p>
<p>besteren kargak berdintzen,</p>
<p>gorputza asko nekatzen;</p>
<p>maitea orla ibillitzea</p>
<p>ez du legeak agintzen;</p>
<p>asiagatik urdintzen,</p>
<p>gaztea dio segitzen,</p>
<p>nork daki nola dabiltzen!</p>
<p>Lenago gabe egondu,</p>
<p>akordatu naiz berandu,</p>
<p>ezin gerade konpondu;</p>
<p>mundu onetan suerte onik</p>
<p>ez da neretzat izandu:</p>
<p>mutill-zartuta ezkondu,</p>
<p>oraiñ andrea gallendu,</p>
<p>gaztea bear omen du.</p>
<p>Badauka kortejantea,</p>
<p>alperra ta tunantea,</p>
<p>pikaro balientea;</p>
<p>gabetan iñork sentitu gabe</p>
<p>irikitze'io atea,</p>
<p>berak nai duen artea;</p>
<p>atsegin da egotea,</p>
<p>orlako borondatea!</p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p>Agoztuaren ogei ta biyan</p>
<p>para dirate lazua,</p>
<p>kantatutzeko ia daukadan</p>
<p>memoria animosua,</p>
<p>Ondarrabian txalupa bati</p>
<p>gertatu zaion kasua;</p>
<p>bertso berriyak jartzera nua,</p>
<p>badago zeñek jasua.</p>
<p>Probentziyako gobernadore</p>
<p>Gipuzkoako burua,</p>
<p>legiak ongi dakizkiyena,</p>
<p>au da gizon segurua;</p>
<p>onen ordenaz artu genduen</p>
<p>txalupa bat agurua,</p>
<p>guziyak ala izan balute</p>
<p>ametitzeko gogua.</p>
<p>Probentziyako portu geienak</p>
<p>abisatuak ziran-ta,</p>
<p>deliberatu degu jartzia</p>
<p>korajetsua izanta;</p>
<p>alkate jaunak agindu zigun</p>
<p>ofizioak esanta</p>
<p>amabost lagun Getariyara</p>
<p>presentatzeko <hi rend='Italic'><foreign>sin falta</foreign></hi>.</p>
<p>Amabost lagun txaluparekin</p>
<p>Ondarrabiyan jarriyak,</p>
<p>Getariyara abiyatzian</p>
<p>bederatzi ta erdiyak;</p>
<p>gure txalupa ekusi zuten</p>
<p>zuzen dauzkala neurriyak,</p>
<p>zumaiatarren kontra jartzeko</p>
<p>agindu zigun erriyak.</p>
<p>Txalupa ontzat juzgatu eta</p>
<p>nai bagenduen artzeko,</p>
<p>esan ziguten Zarautza joan ta</p>
<p>geren puntuan jartzeko;</p>
<p>zumaiatarrak izan zirala</p>
<p>gure kontra jokatzeko,</p>
<p>beldur ziraden aiek baño len</p>
<p>premiyua ekartzeko.</p>
<p>Getariyatik Zarautza joan ta</p>
<p>kayian giñaden jarri,</p>
<p>Ia, mutillak, jorajez asi!</p>
<p>esan geniyon alkarri;</p>
<p>gero mudantza partikular bat</p>
<p>ezpaligute ekarri...</p>
<p>azkenian zer gertatu zaigun</p>
<p>esango dizutet sarri.</p>
<p>Elkar artuta dudarik gabe</p>
<p>aitzaki billa zebiltzen,</p>
<p>gizon bat deika kaia gañetik</p>
<p>etzen beñere isiltzen;</p>
<p>lagun bi joanta jarri giñaden</p>
<p>aren esanak aditzen:</p>
<p>«Zuen txalupa ametitzia</p>
<p>eztit barrenak agintzen».</p>
<p>Guk beriala esan geniyon:</p>
<p>«Aizazu, adiskiria,</p>
<p>onekiñ ere ezta pasatzen</p>
<p>eragiñ gabe biria»;</p>
<p>beste batekiñ jokatutzeko</p>
<p>utzi nezala neria,</p>
<p>naiago zuen bitorioso</p>
<p>ateratzia beria.</p>
<p>Munduan askok agindu naia</p>
<p>badu besteren mayian,</p>
<p>gure txalupa, eztet ukatzen,</p>
<p>ona da bere gayian;</p>
<p>joan da urtian jokatua da</p>
<p>Donostiyako playian,</p>
<p>aurten orrela erabiltzeko</p>
<p>desanparatu nayian.</p>
<p>Askok badegu besteren ona</p>
<p>begiz ekusi eziña,</p>
<p>gure txalupa desanparatu</p>
<p>Ondarrabiyan egiña;</p>
<p>laguntzalliak izan ezkero</p>
<p>lijerua ta ariña,</p>
<p>kontrariyuak jarriko ziran</p>
<p>motelak izan bagiña.</p>
<p>Ondarrabiyan bizi gerade,</p>
<p>iñork nai badu ikasi;</p>
<p>esan goguan daukazutena,</p>
<p>arrokeriyan ez asi;</p>
<p>joan dan urtian galdu zuena</p>
<p>aurten gutxi galerazi,</p>
<p>oraingua zen orduan ere</p>
<p>nai bazuten irabazi.</p>
<p>Bizkaiatik bi ekarri eta</p>
<p>badira ontzat emanak,</p>
<p>geiago're bai guriak bañon</p>
<p>luziyaguak ziranak;</p>
<p>probentziyako portuetatik</p>
<p>txalupak ziran esanak,</p>
<p>kanpokuaren biarrik eztu</p>
<p>etxian ona daukanak.</p>
<p>Gure txalupa abilla dala,</p>
<p>au jendiaren mingaña!</p>
<p>indarrarekin artutzen zaio</p>
<p>urian bere tamaña;</p>
<p>arraungilliak onak jarrita,</p>
<p>patroia berriz bikaña,</p>
<p>bestela zeñek ondu biar du</p>
<p>aurten egin dan azaña?</p>
<p>Getariarrak ontzat emanta</p>
<p>oraiñ oiek debekatu,</p>
<p>irabazteko beldurra zuten,</p>
<p>bestela eziñ kejatu;</p>
<p>barku igualak, eskuak berdiñ,</p>
<p>kondeziyuak markatu,</p>
<p>amabost lagun jarriko gera</p>
<p>iñork nai badu jokatu.</p>
<p>Desafiyo au botatzerako</p>
<p>ez naute gutxi biartu,</p>
<p>txalupa jarri berdiñak eta</p>
<p><foreign><hi rend='Italic'>león-castillo</hi></foreign> zeñ artu;</p>
<p>probentziyako erri batetik</p>
<p>iñork nai badu agertu,</p>
<p>amabost lagun jarriko gera</p>
<p>zeñ nekezago aspertu.</p>
<p>Gure txalupe subiyeta da</p>
<p>jabiak nai du armatu,</p>
<p>joan dan urtian Atxularrek du</p>
<p>auziya bereganatu;</p>
<p>amasei bertso Ondarrabiyan</p>
<p>orrak euskeraz paratu,</p>
<p>obligatuta esanak dira,</p>
<p>ez iñor inkomodatu.</p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p>Esplikatzera nua</p>
<p>asunto guziya,</p>
<p>kantuz jakin dezaten</p>
<p>Patxiren graziya;</p>
<p>estimaziyo txarra</p>
<p>nago ikusiya,</p>
<p>bañan ez orrengandik</p>
<p>ala mereziya.</p>
<p>Bertso bi paratzeko</p>
<p>artu det ordena,</p>
<p>Manuel Artasoro,</p>
<p>zuretzat aurrena:</p>
<p>kantuz eman didazu</p>
<p>makiña bat pena,</p>
<p>ordañak bialtzia</p>
<p>gauzarik onena.</p>
<p>Arrazoi gabetandik</p>
<p>esan dezun itza,</p>
<p>sinistatu duena</p>
<p>etzeguen gaitza;</p>
<p>oraindik ez naiz izan</p>
<p>zure aprendiza,</p>
<p>oriek inprentatzen</p>
<p>zertako zabiltza?</p>
<p>Deban jokatutzeko</p>
<p>giñan lendabizi,</p>
<p>gizon prudente oiek</p>
<p>dute eragotiz;</p>
<p>biyok alkar artuta,</p>
<p>maizter ta nagusi,</p>
<p>nere partetik eztu</p>
<p>iñork galerazi.</p>
<p>Obia zan orrela</p>
<p>jarri ezpazendu,</p>
<p>Motrikuko jendiak</p>
<p>kolera artzen du;</p>
<p>gaizki nai duen batek</p>
<p>gezurra esan du,</p>
<p>ezta gure musika</p>
<p>Markinan izandu.</p>
<p>Bat edo bi ziraden</p>
<p>ekustera jaunak,</p>
<p>erriyan geldituak</p>
<p>gañerako danak;</p>
<p>goguan daukazkite</p>
<p>kantuzko esanak,</p>
<p>kulparik gabe autan</p>
<p>ebilli diranak.</p>
<p><foreign><hi rend='Italic'>A pecho</hi></foreign> ta <hi rend='Italic'><foreign>a media</foreign></hi></p>
<p>bentaja neurtua,</p>
<p>oriyetan ninduzun</p>
<p>mendian artua;</p>
<p>zanbakera dezula</p>
<p>indar sobratua,</p>
<p>bañan ezta faltako</p>
<p>zeñek jokatua.</p>
<p>Zu Manuel Artasoro</p>
<p>ni naiz Olabarri,</p>
<p>orra errespuesta</p>
<p>bertsuetan jarri;</p>
<p>zanbake omen zaude</p>
<p>ona izugarri,</p>
<p>badakizu non naizen</p>
<p>nai banazu neurri.</p>
<p>Berrogei ta launa oñ</p>
<p>iru aziyotan,</p>
<p>arruako palanka</p>
<p>tira dezu ortan;</p>
<p>nik ere zuk bezela</p>
<p>aukera baneukan,</p>
<p>galdu nuen ainbeste</p>
<p>allegatu faltan.</p>
<p>Ogei ta zazpi ontza</p>
<p>gutxi gora-bera,</p>
<p>diferentzi onetan</p>
<p>ebilliyak gera;</p>
<p>zuk irabazi eta</p>
<p>neretzat galera,</p>
<p>bañan kantak jartziak</p>
<p>eman dit kolera.</p>
<p>Okela libre dezu,</p>
<p>ardua ere bai,</p>
<p>sozio orrek zuri</p>
<p>eztizu gutxi nai;</p>
<p>indarrian jarrita</p>
<p>kontrariyuen zai,</p>
<p>fortuna egin dezu</p>
<p>bizitzeko lasai.</p>
<p>Elgoibartar oriyek</p>
<p>aurtengo urtian</p>
<p>gustora irten dira</p>
<p>askoren artian;</p>
<p>motrikoarrak galdu</p>
<p>gerentzat kaltian,</p>
<p>zuen txanda izango da</p>
<p>urrengo batian.</p>
<p>Plazan alkarren kontra</p>
<p>jokatutzen asi,</p>
<p>arriskua zijuan</p>
<p>galdu irabazi;</p>
<p>Manuel Artasoro</p>
<p>orduan nagusi,</p>
<p>bañan kantak jartzia</p>
<p>ez nuen merezi.</p>
<p>Zerbait esanagatik</p>
<p>izketan elkarri,</p>
<p>nork jakin biar zuen</p>
<p>kantuz gure berri?</p>
<p>pasatu ez diranak</p>
<p>bertsuetan jarri,</p>
<p>ordañak aditzeko</p>
<p>denbora da sarri.</p>
<p>Bertsolariyak eztu</p>
<p>faltarik izandu,</p>
<p>agindu diyotena</p>
<p>kantuan esan du;</p>
<p>bati graziyak eman,</p>
<p>bestiari kendu,</p>
<p>utsa litzake ala</p>
<p>merezi bagendu.</p>
<p>Debatik asi eta</p>
<p>etxera bitarte,</p>
<p>diruz desafiyoka</p>
<p>asi zaizkit fuerte;</p>
<p>zure lagunak ziran</p>
<p>erregularmente,</p>
<p>injuria aundiyak</p>
<p>egin dizkidate.</p>
<p>Au da nere koleran</p>
<p>esaten dedana:</p>
<p>artzekorik al dauka</p>
<p>iñork guregana?</p>
<p>galdu nuen ta nago</p>
<p>diruak emana,</p>
<p>ondo bizi dedilla</p>
<p>aberastu dana.</p>
<p>Gizon bat atsegin da</p>
<p>beti ondragarri,</p>
<p>Manuelek badaki</p>
<p>palenkaren berri;</p>
<p>orra emezortzi bertso</p>
<p>amodiyoz jarri,</p>
<p>graziyak Artasoro</p>
<p>eta Elgoibarri.</p>
        </body>
      </text>
      <text>
        <front>
          <head rend='Bold'><p>BERTSO BERRIAK</p></head>
        </front>
        <body>
<p>Bertso berriyak jartzen</p>
<p>orain naiz abiyan,</p>
<p>predikatzera nua</p>
<p>Euskal-erriyan;</p>
<p>betroi bat artu nuen</p>
<p>Ernanin feriyan,</p>
<p>galantziya egingo</p>
<p>zuela agiyan;</p>
<p>tristura begiyan,</p>
<p>beti auleriyan,</p>
<p>ez aren premiyan</p>
<p>nere fameliyan;</p>
<p>Senpelarrek dakizki</p>
<p>Errenteriyan.</p>
<p>Ostegun joan danian</p>
<p>amabost Ernaniñ</p>
<p>betroiaren tratua</p>
<p>genduen egiñ;</p>
<p>Inaziyo saltzalle,</p>
<p>erostuna Fermiñ,</p>
<p>emeretzi ezkutu</p>
<p>geniyon eragiñ;</p>
<p>sabelian du miñ,</p>
<p>iñork ase eziñ,</p>
<p>artuaru muziñ,</p>
<p>eztu nai ediziñ;</p>
<p>atzetik biar ditu</p>
<p>zazpi medeziñ.</p>
<p>Informe txarrak dira</p>
<p>orrentzat auzotik:</p>
<p>espalda ateriya,</p>
<p>urgun besotik;</p>
<p>eztula ta antziya</p>
<p>ukullo-zozotik,</p>
<p>desterratuko nuke</p>
<p>nik nere bototik;</p>
<p>amarra lepotik,</p>
<p>grilluak orpotik,</p>
<p>makillaz ondotik</p>
<p>jotzen det gogotik;</p>
<p>etzaio ajolarik</p>
<p>ezerengatik.</p>
<p>Oraindik gaztia da:</p>
<p>ogei ta sei urte;</p>
<p>ernari omen ditu</p>
<p>bost illabete;</p>
<p>nik eztiyot igertzen,</p>
<p>ala esan dute,</p>
<p>gezurra baldin bada</p>
<p>engañatu naute;</p>
<p>aragiya aparte,</p>
<p>ezurretan torpe,</p>
<p>zañak dauzki fuerte,</p>
<p>zeñek nai du merke?</p>
<p>zikiro baten truka</p>
<p>emango nuke.</p>
<p>Kara iguala du</p>
<p>aurrian ta atzian,</p>
<p>basurdia diruri</p>
<p>zutik jartzian;</p>
<p>konsuelo bat daukat</p>
<p>nere biotzian:</p>
<p>bizirikan gelditzen</p>
<p>bada Ilbeltzian,</p>
<p>ori umatzian,</p>
<p>esnia extian,</p>
<p>gazta abatsian,</p>
<p>gazura arratsian;</p>
<p>belarrak gizenduko</p>
<p>du Maiatzian.</p>
<p>Zure arboletikan</p>
<p>datorren loria,</p>
<p>frutua konserbatzen</p>
<p>pare gabia;</p>
<p>umatzen baldin bada</p>
<p>ai zer poderia!</p>
<p>guardatuko diot</p>
<p>bere onoria;</p>
<p>orren koloria</p>
<p>beltza ta moria,</p>
<p>juan zaio floria,</p>
<p>lenago obia;</p>
<p>nere fameliyaren</p>
<p>ondadoria.</p>
<p>Begi bat itxua du,</p>
<p>adar biyak motzak,</p>
<p>krisellua diruri</p>
<p>aren kokotzak;</p>
<p>ikaratutzen gaitu</p>
<p>eztularen otsak,</p>
<p>burlaka asi zaizka</p>
<p>elizatik ontzak;</p>
<p>sano dauzka ortzak,</p>
<p>agiña zorrotzak,</p>
<p>tristura biotzak,</p>
<p>dantzan dabill otzak;</p>
<p>eztiyo onik egin</p>
<p>leku arrotzak.</p>
<p>Borroka dabillela</p>
<p>juan zaizka adarrak,</p>
<p>eziñ sujetaturik</p>
<p>bere indarrak;</p>
<p>lurrera botatzen du</p>
<p>euliyaren kargak,</p>
<p>talentu onak dauzka</p>
<p>nere betroi zarrak;</p>
<p>jendiaren farrak</p>
<p>ez dirade txarrak;</p>
<p>ganaru elbarrak</p>
<p>juntura igarrak;</p>
<p>burruntziya diruri</p>
<p>aren bizkarrak.</p>
<p>Nere betroiak ez du</p>
<p>auko loalia,</p>
<p>egunero nai ezik</p>
<p>ogi-alia;</p>
<p>alare eziñ jaso</p>
<p>lepoko jualia,</p>
<p>buruba makurtuta</p>
<p>zerbaiten galdia;</p>
<p>aren zaldalia</p>
<p>ezta debaldia,</p>
<p>gauza onen zalia,</p>
<p>bizkotxo jalia;</p>
<p>malezi asko duen</p>
<p>arrantzalia.</p>
<p>Buruba jarri zaio</p>
<p>lurrera begira,</p>
<p>belarriyak zintzilik</p>
<p>ai zer segira!</p>
<p>albaitero guziyak</p>
<p>ikaratzen dira,</p>
<p>zeñek sendatuko du</p>
<p>orlako erida?</p>
<p>bajatzen ari da</p>
<p>irutatik bira;</p>
<p>au nere perdira,</p>
<p>nork nai du erdira;</p>
<p>bañan eztet eman nai</p>
<p>Euskal-errira.</p>
<p>Urtiak gallendu ta</p>
<p>ajiak azaldu,</p>
<p>daukanak obe zuen</p>
<p>artu ezpalu;</p>
<p>etxetikan kanpora</p>
<p>eziñ det bialdu,</p>
<p>joka asten naiz bañan</p>
<p>laister urrikaldu;</p>
<p>aragiya galdu,</p>
<p>larrua ona du,</p>
<p>ezurrak onradu;</p>
<p>frantzesak nai badu,</p>
<p>laban-kirtenetako</p>
<p>obe det saldu.</p>
<p>Orra bertso berriyak</p>
<p>Senpelarrek para,</p>
<p>askok jakin dezala</p>
<p>nere euskara;</p>
<p>ustez alabatu det</p>
<p>betroiaren kara;</p>
<p>ukulluan eztulka</p>
<p>pasatzen du gaba;</p>
<p>au gure ikara,</p>
<p>sano du ijara,</p>
<p>guziya tripara,</p>
<p>orlakua zara;</p>
<p>desterratu nazazu</p>
<p>gezurra bada.</p>
        </body>
      </text>
      <text>
        <front>
          <head rend='Bold'><p>BERTSO BERRIYAK</p></head>
        </front>
        <body>
<p>Milla zortzireun irutan ogei</p>
<p>au da bostgarren urtian,</p>
<p>dibersiyo bat jartzera nua</p>
<p>gazte jendien artian;</p>
<p>Azentziyoz zan erromeri bat</p>
<p>ermita txiki batian,</p>
<p>bi damatxo an ikusi ditut</p>
<p>ezin pasarik atian.</p>
<p>Eleizan sartu ziradenian</p>
<p>parrez neguen atzetik,</p>
<p>dudarik gabe promes eginda</p>
<p>juanak ziraden etxetik;</p>
<p>majo on bana eskatzen zuten</p>
<p>lendabiziko itzetik,</p>
<p>Salbadoriak libra gaitzala</p>
<p>neska zarraren gaitzetik!</p>
<p>Manifestatu ziyotenian</p>
<p>zer nai zukien barrendik,</p>
<p>Salbadoriak bere goguan:</p>
<p>«Juan zaitezte emendik!».</p>
<p>Desiuaren faltan ez dira,</p>
<p>egiya esango det nik;</p>
<p>iñork nai badu oien esposo</p>
<p>ezkongai daude oraindik.</p>
<p>Eleiza ortako pasada eginda</p>
<p>eseri ziran soruan,</p>
<p>beren burubak errespetatzen</p>
<p>aundimendiyen moduan;</p>
<p>abanikurik zuten edo ez</p>
<p>orain ez daukat goguan,</p>
<p>zikiñ mantxarik etzan arkitzen</p>
<p>oriyen belar onduan.</p>
<p>Zapatatxuak txabolezkuak,</p>
<p>sedazko soiñak gorriyak,</p>
<p>lasaitasunak galdu ez ditzan</p>
<p>kortsiatubak gerriyak;</p>
<p>diremantezko belarrikuak,</p>
<p>begi engañagarriyak,</p>
<p>buruban berriz pañolituak</p>
<p>frantzes moduan jarriyak.</p>
<p>Gorputz guziya seda ta zinta,</p>
<p>gerriyan berriz kortsia,</p>
<p>arritzen giñan damatxo oiek</p>
<p>kotxe gabe etortzia;</p>
<p>gustatzen zaigu aundimendiyen</p>
<p>moda berriyak artzia,</p>
<p>baiña oraindik gerta liteke</p>
<p>beste modatan jartzia.</p>
<p>Ara nigatik esango dute:</p>
<p>«Pikaro begi luzia!</p>
<p>Gure orduko banidadiaz</p>
<p>kokotzeraño asia!».</p>
<p>«Aizazu, ez det gezurrik esan,</p>
<p>ala beria pasia,</p>
<p>pobriarentzat ez da komeni</p>
<p>aberatsaren klasia».</p>
<p>Galaz beteta ikusi ditut</p>
<p>erromeriyan bi dama,</p>
<p>eleizarako erropa gabe</p>
<p>etxian aita ta ama;</p>
<p>zori gaiztuan sortu ziraden</p>
<p>alajak eta kabana,</p>
<p>banidadiak familiara</p>
<p>errenta gutxi darama.</p>
<p>Birian topo egin nituben,</p>
<p>esan niyoten «Ariyo!»,</p>
<p>korresponditu zuten ez dakit,</p>
<p>juan ziraden seriyo;</p>
<p>bati beiñepein gorputz guztitik</p>
<p>sedatu-zinta dariyo,</p>
<p>oiek guztiyak kendu ezkero</p>
<p>koarto bat ez du baliyo.</p>
<p>Beste gauzarik ez det gallendu</p>
<p>lupika ta pikardiya,</p>
<p>banidadiak galdu biar du</p>
<p>mundo onetan erdiya;</p>
<p>bestiak beste, oiek daukate</p>
<p>galani izugarriya:</p>
<p>«Lenguen moda juan da eta,</p>
<p>ama, ekatzu berriya!».</p>
<p>Ama gaizuak au adituta</p>
<p>nola artu pazientziya?</p>
<p>nekerik asko berekin dauka</p>
<p>alabak ezin jantziya;</p>
<p>egun bateti bestera dator</p>
<p>galaren diferentziya,</p>
<p>modu orretan bajatuko da</p>
<p>pobriaren ganantziya.</p>
<p>Begiyak beltxak, musu biribill,</p>
<p>zuri-gorriya larrua,</p>
<p>batek sudurra galanta zuben,</p>
<p>ai zer oliyo-jarrua!</p>
<p>berinajia zabaldu eta</p>
<p>gañian jantzi arrua,</p>
<p>oien bultuak baziruriyen</p>
<p>galera edo karrua.</p>
<p>Neke trabaju penaz beterik</p>
<p>alabak munduan azi,</p>
<p>gurasuari esker gaiztua</p>
<p>orra nik adierazi;</p>
<p>beren burubak aundi-puntuan</p>
<p>nai lituzkete ikusi,</p>
<p>lenago maiztar bizitzen dana</p>
<p>ez da jarriko nagusi.</p>
<p>Jantziya bere errespetuan</p>
<p>artu dezagun egoki;</p>
<p>orra nik esan nola biar dan,</p>
<p>iñork ez baldin badaki,</p>
<p>banidadiak engañatuta</p>
<p>gero ez dediñ erruki:</p>
<p>gorputzak ez du gala biarrik,</p>
<p>anima garbi eduki.</p>
<p>Batek zintura biar duela,</p>
<p>bestiak berriz kordoia,</p>
<p>anbat etxetik salduko dute</p>
<p>amoko edo txorroia;</p>
<p>gorputzarentzat apainduriya</p>
<p>animal dauka erdoia,</p>
<p>garizumaren printzipiyotik</p>
<p>au da galaren sermoia.</p>
<p>Astiasuko daboliña naiz,</p>
<p>gañera ezkon berriya,</p>
<p>oraiñ itxutzen ari naizena,</p>
<p>lenago nitzan argiya;</p>
<p>damatxo biren pasadizua</p>
<p>libruan daukat jarriya,</p>
<p>amasei bertso txanpon batian,</p>
<p>moldezko letra garbiya.</p>
<p><hi rend='Italic'>1865</hi></p>
        </body>
      </text>
      <text>
        <front>
          <head rend='Bold'><p>BERTSO BERRIYAK XENPELARREK JARRIYAK</p></head>
        </front>
        <body>
<p>Denen partetik laguntza on bat</p>
<p>galdetzen diyot Jesusi,</p>
<p>pekatariyen bizi tristia</p>
<p>nai nuke adierazi;</p>
<p>bataiatu giñan momentutik</p>
<p>genduen zerua irabazi,</p>
<p>anima garbi iduki dezagun,</p>
<p>eztu galtzerik merezi.</p>
<p>Mantxarik gabe dijuazenentzat</p>
<p>badira toki ariñak,</p>
<p>bera amatuaz dabillenentzako</p>
<p>gure Jainkuak egiñak;</p>
<p>arrosaiuak debozioz esan</p>
<p>eta guardatu dotriñak,</p>
<p>zeruko erreinuan sartu gaitezen</p>
<p>egiñ ditzagun alegiñak.</p>
<p>Oraziyo onak egiñaz obe</p>
<p>degu denak umiltzia,</p>
<p>Jesusek berak e asko nai digu</p>
<p>mantxarik gabe ibiltzia;</p>
<p>betiko ez gera mundua onetan,</p>
<p>etorriko da iltzia,</p>
<p>pena izango da nork bere faltan</p>
<p>anima ona galtzia.</p>
<p>Asko alditan aditzen degu</p>
<p>jeniyo txarrak uzteko,</p>
<p>konfesatu ta damua artu</p>
<p>aurrera ez geiago asteko;</p>
<p>garbi apaindurik jarri gaitezen</p>
<p>mundua onetan besteko,</p>
<p>aingeruak daduzkaten pozak</p>
<p>guk beurekiñ ikusteko.</p>
<p>Pekatu egin-ta galduak giñan</p>
<p>erremeiorik ezpazen,</p>
<p>konfesatuta barkatzen dira,</p>
<p>premiya degunak guazen;</p>
<p>damutasun egiazko batekiñ</p>
<p>penitentziya egiñ zuzen,</p>
<p>azken orduan mantxarik gabe</p>
<p>garbi presenta gaitezen.</p>
<p>Billeratako dismuluan</p>
<p>dauden soñu ta baltsiak,</p>
<p>animarentzat katian dator</p>
<p>gorputzen gustora ibiltziak;</p>
<p>ondore txarra berekiñ dakar</p>
<p>toki gaiztora biltziak,</p>
<p>ai zer lastima emando guen</p>
<p>betiko ditxa galtziak!</p>
<p>Erretira txarrian gabiltzanak</p>
<p>askotan gaban gau erdi,</p>
<p>iñork ikusten ez gaituelakuan</p>
<p>egiñaz edozeiñ pikardi;</p>
<p>orlako jeniyuak dauzkaunak</p>
<p>uzten baditugu garbi,</p>
<p>zeruko birian aingeruak</p>
<p>egingo digute argi.</p>
<p>Obra onak egin nai dituenentzat</p>
<p>badaude komenientziyak,</p>
<p>dakigulikan asko ditugu</p>
<p>zabarkeriyaz utziyak;</p>
<p>alferrik gero izango dira</p>
<p>negarrak eta antsiyak,</p>
<p>luzarokuak ez gerala emen</p>
<p>egon giñazke etsiyak.</p>
<p>Gutxina eztanian etorriko da</p>
<p>oso sententzi tristia,</p>
<p>egunez edo gabaz igual,</p>
<p>ordu jakiñak eztia;</p>
<p>gure anima ainbesteraño</p>
<p>Jesus onari kostia,</p>
<p>azkenian ba pena izango da</p>
<p>Luzifer orri uztia.</p>
<p>Etsai gaixtuen kalabozuan</p>
<p>sartutzen bagera baldiñ,</p>
<p>betiko sutan aien mendian</p>
<p>egon bearra ezta atsegiñ;</p>
<p>katez loturik penatzen beti,</p>
<p>iñundik eziñ igesi egiñ,</p>
<p>denbora dala zuzen gaitezen</p>
<p>orlakorik gerta ez dediñ.</p>
<p>Umildadian ibilli bada</p>
<p>Jesus onan izenian,</p>
<p>bire okerrak utzi alde bat</p>
<p>eta segi zuzenian;</p>
<p>konformaturik jartzen bagera</p>
<p>garbi eran esanian,</p>
<p>estimaziyo ona izango degu</p>
<p>emendik guazenian.</p>
<p>Denbora dala mudatutzia</p>
<p>obe degula gogotik,</p>
<p>denen maisuak orlako ordenak</p>
<p>biraltzen ditu zerutik;</p>
<p>odol guziyak ixuri zituen</p>
<p>denak salbatutziagatik,</p>
<p>pentsa dezagun Jesusek zenbat</p>
<p>sufritu zuan gugatik.</p>
<p>Ainbeste pena sufriaztia</p>
<p>ai zer gauza itsusiya!</p>
<p>azotez ebaki ta intzi bat gabe</p>
<p>artu zuen pazientziya;</p>
<p>iru iltzekiñ lau tokitatik</p>
<p>gurutze bati josiya,</p>
<p>gure onagatik modu onetan</p>
<p>utzi zuan bere biziya.</p>
<p>Jesus maitia kulparik gabe</p>
<p>orra guregatik illa,</p>
<p>Josefatara etorriko zaigu</p>
<p>anima justuen billa;</p>
<p>azken juiziokoak duanara</p>
<p>juango gera zenbait milla,</p>
<p>beste ordenarik eztigu ematen:</p>
<p>gaiztua ondu dedilla.</p>
<p>Amabostgarren bertsuarekin</p>
<p>orra azken errematian,</p>
<p>relijiyua aumenta dediñ</p>
<p>garbi ibilli gaitian;</p>
<p>justuak dauka konsuelua</p>
<p>mundua ontatik juatian</p>
<p>betiko glori ederra gozatzen</p>
<p>aingeruakiñ batian.</p>
        </body>
      </text>
      <text>
        <front>
          <head rend='Bold'><p>BERTSOAK JESUSEN BOST LLAGARI JARRIAK</p></head>
        </front>
        <body>
<p>Bost llaga sagraduen</p>
<p>adorazioa,</p>
<p>biotzetikan bada</p>
<p>zer orazioa!</p>
<p>Egunean bi aldiz</p>
<p>ejerzizioa</p>
<p>egingo baldin balitz,</p>
<p>au bai lezioa!</p>
<p>Jesus, zure bost llagak</p>
<p>zer nola diraden,</p>
<p>esaten asitzera</p>
<p>noa oraiñ emen;</p>
<p>Zeruko Aita, lagun</p>
<p>egidazu arren,</p>
<p>zure bear naiz beti</p>
<p>ni oraiñ eta len.</p>
<p>Ezkerreko oñean</p>
<p>dadukazun llaga,</p>
<p>Jesus biotzekoa,</p>
<p>lastimosoa da;</p>
<p>gu ez galtzeagatik</p>
<p>ori baldin bada,</p>
<p>ibilli-era gaiztoai</p>
<p>beaiegu laja.</p>
<p>Eskuieko oñean</p>
<p>daukazu bestea,</p>
<p>ori da iltze batez</p>
<p>oin biak jostea;</p>
<p>oi au penagarrizko</p>
<p>lastima tristea</p>
<p>orrenbeste dolore</p>
<p>zuk padezitzea!</p>
<p>Ezkerreko eskuan</p>
<p>daukazun erida,</p>
<p>asko da ekusteko</p>
<p>jartzea begira;</p>
<p>manifestoan dago,</p>
<p>klaro ageri da,</p>
<p>guztiz tormentu portitz</p>
<p>gogorra ori da.</p>
<p>Eskuieko eskuan</p>
<p>dezu laugarrena,</p>
<p>ematen dizu zenbait</p>
<p>oñaze ta pena;</p>
<p>aiñ zitala izanik</p>
<p>etsai txarren tema,</p>
<p>zu zera iru iltzez</p>
<p>josi zinduztena.</p>
<p>Lanza bat sarturikan</p>
<p>bular sagraduan,</p>
<p>orra bostgarren llaga</p>
<p>zure kostaduan;</p>
<p>gurutze santu orretan</p>
<p>zauden estaduan</p>
<p>guregatikan jarri</p>
<p>nai izan zenduan.</p>
<p>Gure defensorea</p>
<p>zergatik zeran zu,</p>
<p>padezitu zenduen</p>
<p>ainbeste tormentu,</p>
<p>bizi gaitean zutzaz</p>
<p>akordatuaz gu,</p>
<p>gurutze orretatik</p>
<p>zaitzagun libratu.</p>
<p>Nere bekatua da</p>
<p>eralle fortitza,</p>
<p>zu para zaituena</p>
<p>orrela josita;</p>
<p>tristeza onetan gu</p>
<p>emen ekusita,</p>
<p>eman zenduen, Jesus,</p>
<p>zuk zere bizitza.</p>
<p>Zu ofenditzen beti</p>
<p>nere pensamentuz,</p>
<p>itzez, obraz, deseos,</p>
<p>iñaz eta eskuz;</p>
<p>nola bizi naiteke</p>
<p>onela deskantsuz:</p>
<p>anima loiturikan</p>
<p>badaukat pekatuz?</p>
<p>Ai zeñek leukakean</p>
<p>anima garbia</p>
<p>zeruan ekusteko</p>
<p>zure arpegia!</p>
<p>Oraindaño egin det</p>
<p>zenbait pikardia,</p>
<p>arren izazu nitzaz</p>
<p>miserikordia!</p>
<p>Zeruko abisoak</p>
<p>ditugu mandatuz,</p>
<p>etsaia bentzitzera</p>
<p>saiatzeko kontuz;</p>
<p>bete gaitzazu zure</p>
<p>bendiziyo santuz,</p>
<p>au gerta dakigula,</p>
<p>biba, amen, Jesus!</p>
        </body>
      </text>
      <text>
        <front>
          <head rend='Bold'><p>DIOSKODOK BERE ALABARI LEPOA KENDUTAKO BIZITZA SANTA BARBARARI</p></head>
        </front>
        <body>
<p>Santa Barbara, zure bizitza</p>
<p>kantuz bear det zabaldu,</p>
<p>argitasun bat memoriyara</p>
<p>nai badirazu biraldu;</p>
<p>biotzak poza, mingañak ere</p>
<p>zerbait itzegingo al du,</p>
<p>ejenplo ori aditu faltan</p>
<p>iñor eztedien galdu.</p>
<p>Iñork nai badu atentziorik</p>
<p>desioarekin para,</p>
<p>aren bizitza kantatuko det</p>
<p>munduan legerik bada;</p>
<p>milla sei eun urte pasiak</p>
<p>jaiorik Santa Barbara,</p>
<p>aitak lepua kendu ziona,</p>
<p>Bitiniako alaba.</p>
<p>Barbarak aita zuen pagano</p>
<p>Jaunaren beldur gabia,</p>
<p>alaba berriz naiago zuen</p>
<p>kristiandadeko legia;</p>
<p>orientalen bataiatu zan</p>
<p>izanik umildadia,</p>
<p>orain zeruan gozatzen dago</p>
<p>bere eternidadia.</p>
<p>Barbara zuen aitak lenago</p>
<p>estimatua izana,</p>
<p>kolejiyo bat berak eginta</p>
<p>estudiatzen zeukana;</p>
<p>argitasun au memoriyara</p>
<p>ango maisuak emana,</p>
<p>orientalen kristau egin zan</p>
<p>Bitiniatik joana.</p>
<p>Andik etxera etorri eta</p>
<p>aitari zion eskatu</p>
<p>iru leioko obra berri bat</p>
<p>berak nola egin juzgatu;</p>
<p>alabak esan zuan moduan</p>
<p>agudo zuan prestatu,</p>
<p>bañan oraindik zertarako zan</p>
<p>etzuen manifestatu.</p>
<p>Iru leioak Trinidadiak.</p>
<p>au da señale klarua,</p>
<p>personal dira diferentiak,</p>
<p>Jaungoiko bat egiazkua;</p>
<p>Barbarak oiek adoratzeko</p>
<p>beregan zeukan gogua,</p>
<p>munduan obra onak eginta</p>
<p>gero betiko zerua.</p>
<p>Orra Barbarak agindutako</p>
<p>ermita txikiya egiñ,</p>
<p>ustez etzuen alabarentzat</p>
<p>orretarako eragiñ;</p>
<p>esaten zion ezkon zedilla</p>
<p>aitak nai zuen batekiñ,</p>
<p>erreino artan guztiyen buru</p>
<p>jarriko zala erregiñ.</p>
<p>Barbarak eztu gogorik izan</p>
<p>jolas oiek aditzeko,</p>
<p>erantzun zion zartu zala ta</p>
<p>umillago ibiltzeko,</p>
<p>Jesus zeukala bere maisua</p>
<p>nola bizi agintzeko;</p>
<p>orduan aita asi zitzaion</p>
<p>desafioka iltzeko.</p>
<p>Alaba igesi aita ondotik</p>
<p>obeditzeko argana,</p>
<p>mendua lertu milagroz eta</p>
<p>ezkutatu zan barrena;</p>
<p>arrapatuta jo ta errira</p>
<p>gobernadore batena,</p>
<p>aren legera muda zedilla</p>
<p>bestela biziya pena.</p>
<p>Joka golpatu, gañera preso</p>
<p>idolo oien mendian,</p>
<p>Barbara beti Jaunari deika</p>
<p>zeguen fede onian;</p>
<p>Jesus zerutik bisitatzera</p>
<p>etorri zitzaionian,</p>
<p>kartzelan kura egin ziyon ta</p>
<p>sano bidaramonian.</p>
<p>Birtutearen indarra zeukan</p>
<p>enemigoak austeko,</p>
<p>kriatura bat mundura sortu</p>
<p>orrenbeste ikusteko!</p>
<p>Milagro ori egiñagatik</p>
<p>etzeuden libre uzteko:</p>
<p>aien legera biur zedilla</p>
<p>edo bularrak mozteko.</p>
<p>Orduan ere lengo itzian</p>
<p>firme zeguen jarriya,</p>
<p>Jesusengana entregatua</p>
<p>izanik fede garbiya;</p>
<p>gero bularrak moztu zizkaten,</p>
<p>au zan lastimagarriya,</p>
<p>kulparik gabe ikusi zuen</p>
<p>tormentu oien berriya.</p>
<p>Bularrak moztu eta eraman</p>
<p>kalabozuan barrena,</p>
<p>Barbara bere itzian firme,</p>
<p>aitak ori zuen pena;</p>
<p>gobernadore batek eman du</p>
<p>erremateko ordena:</p>
<p>ezpatarekin lepua bertan</p>
<p>kentzia zala onena.</p>
<p>Santa Barbara eriotzian</p>
<p>egiten zitzaion asi</p>
<p>barkazioa eskatu eta</p>
<p>orazio bat Jesusi;</p>
<p>barbaro oiek begien bistan</p>
<p>illta nai zuten ikusi,</p>
<p>bañan etzuen aitarengandik</p>
<p>orrelakorik merezi.</p>
<p>Guraso batek umiarentzat</p>
<p>izan olako biotza!</p>
<p>Aitak esan du: «Nik egingo det</p>
<p>alabaren borrerotza!».</p>
<p>Deseo ori logratu eta</p>
<p>artu ezpata zorrotza,</p>
<p>bertan lepua kendu ziyon da</p>
<p>lagatu zuen il otza.</p>
<p>Esan biar det nola izan zan</p>
<p>gizon oien ondoria,</p>
<p>biyak tximistak erre zituen,</p>
<p>au da milagro obia;</p>
<p>lendabiziko aita kiskali,</p>
<p>gero gobernadoria,</p>
<p>orrengatik da Santa Barbara</p>
<p>suaren defensoria.</p>
<p>Konzepzioko donzellatasun</p>
<p>birjindadia zeukana,</p>
<p>ogei urtean aitak lepua</p>
<p>ezpataz kendu ziyona;</p>
<p>Abenduan zan martiri ori,</p>
<p>illak laugarren eguna;</p>
<p>gorputzak penak, animarentzat</p>
<p>gero betiko fortuna.</p>
<p>Bertso berrien errematian</p>
<p>eskatzen dizut zedorri:</p>
<p>iltzian zure konpañiyara</p>
<p>al baniteke etorri;</p>
<p>martiri onen penak zer ziran</p>
<p>orra atentzioz jarri,</p>
<p>ejenplo ori izan dedilla</p>
<p>munduan oroipengarri.</p>
        </body>
      </text>
      <text>
        <front>
          <head rend='Bold'><p>BERTSO BERRIAK MUNDUKO ARROKERIYAK ZER SENTENTZI EKARRIKO DUEN ERAKUSTEKO</p></head>
        </front>
        <body>
<p>Bertso berriyak jartzera nua</p>
<p>iñork nai badu ikasi,</p>
<p>orretarako nere burua</p>
<p>sartu biet lendabizi;</p>
<p>mundu ontako pasadizua</p>
<p>nai nuke adierazi,</p>
<p>asko gabiltza arrokeriyan</p>
<p>elizagandik igesi,</p>
<p>geren animaz oroi gaitezen,</p>
<p>ez du galtzerik merezi.</p>
<p>Eskolarikan eztaukat bañon</p>
<p>esango ditut egiyak,</p>
<p>zer sententzia ekarriko duen</p>
<p>munduko arrokeriyak:</p>
<p>elizarikan ikusi nai ez,</p>
<p>beti festara begiyak,</p>
<p>beren buruak apaindu eta</p>
<p>«nun dira erromeriyak?»...</p>
<p>gaztiak nola ibiltzen diran</p>
<p>badaki bertsolariyak.</p>
<p>Festara juan da gau ta gaberdi</p>
<p>beren buruak ondatzen,</p>
<p>zarrak igual ikusten dira</p>
<p>kriantza txarrak banatzen;</p>
<p>mundu ontako bizi-moduaz</p>
<p>jartzen naiz konsideratzen:</p>
<p>anima galdu kulparik gabe,</p>
<p>gorputzak abandonatzen,</p>
<p>despeida txarra guretzat dator</p>
<p>ezpagerade mudatzen.</p>
<p>Funtziyo eta erromeriyak</p>
<p>mundutarrentzat egiñak,</p>
<p>bañan ez dute konsideratzen</p>
<p>nola den buru-ariñak;</p>
<p>errespetua guardatzera</p>
<p>enpeñatu alegiñak,</p>
<p>edo bestela guretzat dira</p>
<p>eternidadeko miñak,</p>
<p>bere eskutik arren iruki</p>
<p>gaitzala Ama Birjiñak!</p>
<p>Elizarako deboziyorik</p>
<p>ez degu artzen erdiyak,</p>
<p>orregatikan eldu zaizkigu</p>
<p>kastigu izugarriyak;</p>
<p>asko onela egoten dira</p>
<p>meza entzuten jarriyak:</p>
<p>ausentziyan da argureriyan,</p>
<p>mingañaren pikardiyak;</p>
<p>aditu nai eztuenik bada</p>
<p>itxi bitza belarriyak.</p>
<p>Elizatikan ateratzian</p>
<p>junta alkarren ondora,</p>
<p>bi debozioz baldin badaude</p>
<p>iru murmuraziora:</p>
<p>«Meza luzian egondu gera</p>
<p>eziñ pasarik denbora»;</p>
<p>beren animak desanparatu,</p>
<p>etsaiarentzat mejora,</p>
<p>oiek orrela gertatzen dira,</p>
<p>guazen konfesiyora.</p>
<p>Asko onela ekusten dira</p>
<p>esanez: «Konfesatzera?</p>
<p>Naiago nuke pausoa egiñ</p>
<p>aurrera bañan atzera!».</p>
<p>Urtian beingo jornara dute</p>
<p>mundua engañatzera;</p>
<p>modu orretan, pekatariya,</p>
<p>konbertituko etzera,</p>
<p>bere anima entregatzen du</p>
<p>fariseoen etxera.</p>
<p>Urtian beingo konfesiyua</p>
<p>geienak gogo txarrian,</p>
<p>«Egunez askok ikusten gaitu,</p>
<p>guazen illunabarrian!».</p>
<p>Damurik gabe prestatzen dira</p>
<p>sazerdotien aurrian,</p>
<p>txikiak esan, aundiak utzi,</p>
<p>irutatik bi gordian,</p>
<p>beste munduan ageriko da</p>
<p>orrelakuak nor dian.</p>
<p>Konfesatu ta au esateko</p>
<p>kanpora atera artia:</p>
<p>«Munduarekin kunplitu degu,</p>
<p>urte beteko pakia!».</p>
<p>Bañan orrela ezta serbitzen</p>
<p>Jaunaren bodondatia,</p>
<p>ordu batetik bestera dator</p>
<p>emengo errematia,</p>
<p>pekatuentzat itxiya dago</p>
<p>zeruetako atia.</p>
<p>Barrabas dabill gu toriatzen</p>
<p>galtza gorriyak jantziya,</p>
<p>desanparatu dezagun ori</p>
<p>artu dezala etsiya;</p>
<p>infernurako izan ez dediñ</p>
<p>anomaren setentziya,</p>
<p>konfesio on bana egiyaz egiñ,</p>
<p>kunplitu penitentziya,</p>
<p>obra onakin logra dedilla</p>
<p>zerurako lizentziya.</p>
<p>Pekatariya sartutzen bada</p>
<p>etsai gaiztoen artera,</p>
<p>ura andikan libratutzeko</p>
<p>bitartekorik ote da?</p>
<p>Ordu bi daude mundu onetan</p>
<p>konparaziyo batera,</p>
<p>oriyek nola pasako diran</p>
<p>kontuak ongi atera,</p>
<p>biziyo txarrak engañatzia</p>
<p>animarentzat kalte da.</p>
<p>Bataiotikan artu genduen</p>
<p>Jaungoikoaren graziya,</p>
<p>kontu eztediñ galdu zerua</p>
<p>lenago irabaziya;</p>
<p>guregatikan lagatu zuan</p>
<p>Jesusek bere biziya,</p>
<p>eskuten degu nola daguan</p>
<p>gurutziari josiya,</p>
<p>bera serbitzen pasa dezagun</p>
<p>eternidade guziya.</p>
<p>Zar eta gazte, pobre ta aberats,</p>
<p>maizter eta nagusiyak,</p>
<p>ez gaitzala arren desanparatu</p>
<p>Jaungoikoaren graziyak;</p>
<p>animarentzat kaltian datoz</p>
<p>gorputzaren maleziyak,</p>
<p>zertako dira tratuak eta</p>
<p>munduko irabaziyak?</p>
<p>emen utzita juanak dira</p>
<p>oraindañoko guziyak.</p>
<p>Bertsolariyak bere burua</p>
<p>zertako egiñ justua?</p>
<p>bestela pobre bizi naiz bañan</p>
<p>pekatuz aberastua;</p>
<p>alde batera utzi dezagun</p>
<p>mundo ontako gustua,</p>
<p>edo bestela guretzat dator</p>
<p>sententziaren bat estua,</p>
<p>Jesusengana biur gaitezen,</p>
<p>eztago gutzaz aztua.</p>
<p>Animak garbi jarri ditzagun</p>
<p>al bada kristau guziyak,</p>
<p>eta irabazi gogor egiñaz</p>
<p>etsaiakiko auziyak;</p>
<p>pekatutikan zer datorkigun</p>
<p>ondo gaude ikasiyak,</p>
<p>gero damurik ez du izango</p>
<p>munduan ondo biziyak,</p>
<p>orretarako lagun deigula</p>
<p>Jaungoikuaren graziyak.</p>
        </body>
      </text>
      <text>
        <front>
          <head rend='Bold'><p>BERTSO BERRIAK JESU-KRISTOREN PASIUARI JARRIAK</p></head>
        </front>
        <body>
<p>Fedeko egia bat</p>
<p>kantuko moduan:</p>
<p>zer pena pasa zuan</p>
<p>Jesusek munduan;</p>
<p>ia, nere kristauak,</p>
<p>aditu kontuan:</p>
<p>izan bearko genduan</p>
<p>zerutik kanpuan,</p>
<p>Jesukristo ill ez balitz</p>
<p>gurutze santuan.</p>
<p>Pazkuaren aurreko</p>
<p>ostegun-gaba zan,</p>
<p>Jesus odol isurtzen</p>
<p>egona baratzan;</p>
<p>baldin bere Aitaren</p>
<p>borondatia bazan,</p>
<p>eriotzatik libratzia</p>
<p>posible ote zan,</p>
<p>ezetz esan zion da</p>
<p>oso bildurtu zan.</p>
<p>Jesus ordurako zan</p>
<p>Judasek saldurik,</p>
<p>baita bere anima</p>
<p>betiko galdurik;</p>
<p>judu odol-zaliak</p>
<p>gaizki informaturik,</p>
<p>etzioten arkitu</p>
<p>iñun pekaturik,</p>
<p>preso eraman zuten</p>
<p>sokakin loturik.</p>
<p>Ogei ta amar dirutan</p>
<p>egiñik tratua,</p>
<p>Judasek saldu zuan</p>
<p>Jaungoiko justua;</p>
<p>bere gaizki egiñaz</p>
<p>txit ernegatua,</p>
<p>piko batetik soka</p>
<p>lepotik lotua,</p>
<p>ostiral-goizian zan</p>
<p>Judas urkatua.</p>
<p>Ainbeste soldadu tzar</p>
<p>Jesus lotutzera,</p>
<p>andik eraman zuten</p>
<p>Anasen etxera;</p>
<p>gero berriz Kaifasi</p>
<p>presentatutzera,</p>
<p>zer dotriña zedukan</p>
<p>kargu artutzera;</p>
<p>zerutik jatxi zala</p>
<p>gu salbatutzera.</p>
<p>Pensatu zuten, Jesus</p>
<p>zalako erua,</p>
<p>buruan sartutzia</p>
<p>arantzaz korua;</p>
<p>ainbestez etzan ase</p>
<p>Kaifasen gogua,</p>
<p>Pilatosi biraldu</p>
<p>Jaun Soberanua,</p>
<p>onek egin zezala</p>
<p>iltzeko modua.</p>
<p>Pilatos jarririkan</p>
<p>Jesus juzgatzeko,</p>
<p>bañan ezin billatu</p>
<p>kulparik iltzeko;</p>
<p>gero agindu zuan</p>
<p>azotatutzeko,</p>
<p>eriotzarik gabe</p>
<p>ala libratzeko,</p>
<p>bañan agindu zuten</p>
<p>gurutz-iltzatzeko.</p>
<p>Bost milla ta geiago</p>
<p>azote lenbizi,</p>
<p>alako martiriorik</p>
<p>ez du iñork ikusi;</p>
<p>tormentu oiek danak</p>
<p>emanik Jesusi,</p>
<p>gero eraso zioten</p>
<p>berriz Pilatosi,</p>
<p>gurutze baten puntan</p>
<p>bear zala josi.</p>
<p>Ainbeste desafiyo</p>
<p>aditu onduan,</p>
<p>Pilatos bildurtu zan</p>
<p>alako moduan;</p>
<p>jartzeko gurutze bat</p>
<p>Berari lepuan,</p>
<p>Kalbarioko mendira</p>
<p>arekin dijuan,</p>
<p>Pilatosek sententzia</p>
<p>ala eman zuan.</p>
<p>Gurutze bat emanik</p>
<p>Bera jositzeko,</p>
<p>Kalbarioko puntan</p>
<p>an ikusitzeko;</p>
<p>Jesus korformatu zan</p>
<p>danak sufritzeko,</p>
<p>borondatez biziya</p>
<p>emen utzitzeko,</p>
<p>munduko pekatuak</p>
<p>erremeditzeko.</p>
<p>Jerusalengo kale</p>
<p>orietatikan</p>
<p>mendira artu zuten,</p>
<p>sokaz loturikan;</p>
<p>pauso bat ezin eman</p>
<p>gurutze-petikan,</p>
<p>Jesusen enpeñuak</p>
<p>ziran gugatikan,</p>
<p>libratziagatikan</p>
<p>gu pekatutikan.</p>
<p>Kalbarioko mendi</p>
<p>bide gogorrian</p>
<p>iru bider erori zan</p>
<p>Jesu-Kristo lurrian;</p>
<p>bere Ama Santisima</p>
<p>zijuan aurrian;</p>
<p>ikusirik Semia</p>
<p>ezin egiñian,</p>
<p>zer pena egongo zan</p>
<p>aren barrenian!</p>
<p>Laguntzeko artu zuan</p>
<p>Simon Zirineo,</p>
<p>ojala pensatuko</p>
<p>balitz egunero;</p>
<p>ibilli ez gaitezen</p>
<p>damututa gero,</p>
<p>Simonen pausuetan</p>
<p>jarraitzia dago,</p>
<p>bost aldiz aditzen da</p>
<p>kulpitotik klaro.</p>
<p>Allegatu ziranian</p>
<p>mendu santu artan,</p>
<p>iltziakin josi zuten</p>
<p>esku ta oñetan;</p>
<p>zeru-lurren jabea</p>
<p>gurutze orretan,</p>
<p>gure salbazio-eske</p>
<p>Aitari benetan,</p>
<p>zeñi etzaio jartzen</p>
<p>biotza penetan?</p>
<p>Amabietan zuten</p>
<p>kurutzian jarri,</p>
<p>zorrak pagatutzeko</p>
<p>pekatariari;</p>
<p>erregu egin zion</p>
<p>Aita Eternuari,</p>
<p>arren barkatutzeko</p>
<p>aren etsaiari;</p>
<p>orra zenbat nai zigun</p>
<p>Jesu-Kristok guri!</p>
<p>Zer pena pasa zuan</p>
<p>Jesusek gugatik:</p>
<p>zintzilika iru ordu</p>
<p>gurutze batetik;</p>
<p>lantza sartu zioten</p>
<p>bular sagradutik,</p>
<p>ala ere biziko zan</p>
<p>oiek danakgatik,</p>
<p>borondatez il zan gu</p>
<p>salbatziagatik.</p>
<p>Kunplimentu emanik</p>
<p>Jesusek lanari,</p>
<p>pekatariakgatik</p>
<p>artu zuanari,</p>
<p>San Juan utzi zion</p>
<p>bere ordez Amari,</p>
<p>espiritua berriz</p>
<p>Aita Eternuari,</p>
<p>despeira egin zion</p>
<p>mundu guziari.</p>
        </body>
      </text>
      <text>
        <front>
          <head rend='Bold'><p>BERTSO BERRIAK</p></head>
        </front>
        <body>
<p>Milla zortzireun irurogei ta</p>
<p>seigarren urtian guaz,</p>
<p>bertso berriyak jartzera nua</p>
<p>munduko pausa galduaz;</p>
<p>bire gaiztoko galaniyarik</p>
<p>ez artu geren buruaz,</p>
<p>anima garbi para dezagun</p>
<p>mantxa guziyak kenduaz.</p>
<p>Zeruko Aita, zure biar naiz,</p>
<p>eskatzen dizut graziya,</p>
<p>fede santura biurtu dediñ</p>
<p>dudan daguen guziya;</p>
<p>oponiyua bire askotan</p>
<p>zabaltzen dago asiya,</p>
<p>etsai gaiztuen atzaparretan</p>
<p>tentaziyuak josiya.</p>
<p>Nere burua santu egin ta</p>
<p>ez naiz asiko ezertan,</p>
<p>guziyak gera pekatariyak,</p>
<p>ezta dudarik orretan;</p>
<p>asko desioz engañatzen da,</p>
<p>bestiak berriz obretan;</p>
<p>fede gaiztoko mandamentuak</p>
<p>animarentzat sobretan.</p>
<p>Aita Santua Jaungoikuaren</p>
<p>urrengo agintariya,</p>
<p>mandamentuak nola guardatu</p>
<p>erakusteko jarriya;</p>
<p>muundu guziyan predikatzen du,</p>
<p>au da fedeko egiya,</p>
<p>aren kontrako pekatariya</p>
<p>dago lastimagarriya.</p>
<p>Nola biar dan dakigula're,</p>
<p>kontra gabiltza erdiyak,</p>
<p>aditu eziñ litezkeenak</p>
<p>mingañaren pikardiyak;</p>
<p>mundo ontako interes eta</p>
<p>egun engañagarriyak</p>
<p>konsideratzen jarrita negar</p>
<p>egiñ lezake arriyak.</p>
<p>Etsai gaiztuen tentaziyuak</p>
<p>ezpaninduke josiko,</p>
<p>pekatuaren lasatasunak</p>
<p>nuke adieraziko;</p>
<p>gorputzak diyo biziyo txarrak</p>
<p>ez dituela utziko,</p>
<p>gero anima kondenatua</p>
<p>eternidade guziko.</p>
<p>Jaungoikoaren kontra gabiltza</p>
<p>gerentzat zori gaitzian,</p>
<p>fede au eziñ sarturik nabill</p>
<p>jendiaren biotzian;</p>
<p>Barrabas bere Satanasekin</p>
<p>presente eriotzian,</p>
<p>egun bi emen gustora pasa,</p>
<p>infernurako iltzian.</p>
<p>Gorputza il da anima bizi,</p>
<p>arentzat mantxa gaiztuak,</p>
<p>orra munduko Indiyak eta</p>
<p>interesaren gustuak;</p>
<p>zenbat dirade komeni eztan</p>
<p>moduan aberastuak?</p>
<p>eternidade guziyan gero</p>
<p>tormentu kruel estuak.</p>
<p>Zer izango da pena geiago</p>
<p>anima baten galera?</p>
<p>enterratzen du kalabozora</p>
<p>etsai gaiztuen aldera;</p>
<p>denbora juan ta ezta biguntzen</p>
<p>Jaungoikuaren kolera,</p>
<p>sententzi ori jakiña dago</p>
<p>deskuidatutzen bagera.</p>
<p>Utzi munduko arinkeri ta</p>
<p>bire gaiztoko pausuak,</p>
<p>nola diraden esaten digu</p>
<p>Jaungoiko amorosuak,</p>
<p>gorputzagandik apartatzeko</p>
<p>pekaturako lazuak,</p>
<p>betiko pena izan eztezan</p>
<p>gero anima gaisuak.</p>
<p>Jolas oiekin biotz gogorrik</p>
<p>ez baldin bada mugitzen,</p>
<p>iruritzen zat salbatutzeko</p>
<p>bire gaiztoan gabiltzen;</p>
<p>damutasun bat artu dezagun</p>
<p>asi gaitezen umiltzen;</p>
<p>guregatikan lastimagarri</p>
<p>Jesus gurutzian il zen.</p>
<p>Tunika zuri penagarri bat</p>
<p>jantzi ziyoten soñian,</p>
<p>azotaturik burlatu zuten</p>
<p>berak nai zuten añian;</p>
<p>iltzeko jarri ama negarrez</p>
<p>gurutziaren oñian;</p>
<p>ainbeste pena sufritu zuten</p>
<p>Galbarioko gañian.</p>
<p>Guregatikan pasatu zuen</p>
<p>eriotzako ordua,</p>
<p>iltzez josi ta gero arantzez</p>
<p>egiñ zioten korua;</p>
<p>au da zeruko eta lurreko</p>
<p>gauza guziyen burua,</p>
<p>zure legia burlatutzeko</p>
<p>zeñek biar du gogua?</p>
<p>Ai, nere Jesus redentoria,</p>
<p>maisu bat obeditua,</p>
<p>etsai gaiztuen eskuetara</p>
<p>iltzeko errenditua;</p>
<p>gure anima izan derilla</p>
<p>tribunalera deitua,</p>
<p>damu det, Jauna, biotz guztitik</p>
<p>bedori ofenditua.</p>
<p>Pekatariyak izan bagera</p>
<p>geren animen kaltian,</p>
<p>damutasun bat artu dezagun</p>
<p>munduan geran artian;</p>
<p>Aita San Pedrok sartu gaitzala</p>
<p>zeruetako atian</p>
<p>Jesus onaren konpañiyara</p>
<p>aingeruakin batian.</p>
<p>Gero gloria gozatutzeko</p>
<p>sartu gaitezen zeruan,</p>
<p>beste gauzarik ez desiatu</p>
<p>biotzian ta goguan;</p>
<p>amasei bertso nere graziya</p>
<p>jakin dezaten munduan,</p>
<p>eskola gabe jarriyak dira</p>
<p>entenditzeko moduan.</p>
<p><hi rend='Italic'>1866</hi></p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p><hi rend='Italic'>Tonkineko obispo jaunaren bizitza, Balentin Berriotxoa, </hi></p>
<p><hi rend='Italic'>Zenturian martirizatua, 1861'garren urtian, </hi></p>
<p><hi rend='Italic'>Santu Guzien Egunean, Elorrioko naturala.</hi></p>
<p>Milla zortzireun irurogei ta</p>
<p>au zazpigarren urtia,</p>
<p>Kristo zerutik jetxi zanetik</p>
<p>oneraño bitartia;</p>
<p>iru obispok pasatu duten</p>
<p>martiriyuaren fuertia!</p>
<p>penagarriya izan da oien</p>
<p>munduko errematia.</p>
<p>Baten bizitza kanta dezadan</p>
<p>au da bigarren bertsoa,</p>
<p>Elorrioko naturala da</p>
<p>Balentin Berriotxoa;</p>
<p>aita ta ama Bizkaian daude,</p>
<p>semia an il da gaizoa,</p>
<p>salbajietan kunplitu zaio</p>
<p>eriotzako plazoa.</p>
<p>Amairu urtetik amabostera</p>
<p>estudiyo bat ikasi</p>
<p>gero aitaren ofizioa</p>
<p>erakusten zuten asi;</p>
<p>gogoa zeukan apaiz eginda</p>
<p>naiago zuela bizi,</p>
<p>tormentu gutxi mundu onetan</p>
<p>eztu beregan ekusi.</p>
<p>Berrogei urte orain zituen</p>
<p>gertatu balitz bizirik,</p>
<p>ogei ta zazpi lendabiziko</p>
<p>estudiatzen asirik;</p>
<p>seminario batera joan zan</p>
<p>karpintero ikasirik;</p>
<p>negarrez nabil aren pausoak</p>
<p>ezin adierazirik.</p>
<p>Seminario eder batian</p>
<p>Logroñon apaiz egiña,</p>
<p>beste guziak bañan lenago</p>
<p>ikasirik esamiña,</p>
<p>buru abilla izanik eta</p>
<p>fede santurako fiña;</p>
<p>negarrez urtu laitake artaz</p>
<p>akordatuko bagiña.</p>
<p>Ogei eta lau urte zituen,</p>
<p>etzeukan memori illa,</p>
<p>kolejiyoko maisuak beziñ</p>
<p>estudiante abilla;</p>
<p>obispo jaunak ezaguturik</p>
<p>justua eta umilla,</p>
<p>agindu zuen meza emanta</p>
<p>erretiratu zerilla.</p>
<p>Goizeko labak jotzian meza</p>
<p>eman ta konfesiyora,</p>
<p>barau egiñez obra onetan</p>
<p>pasatzen zuen denbora;</p>
<p>pobrerik iñoiz etortzen bazan</p>
<p>eskian atal ondora,</p>
<p>bere ogia ari emanta</p>
<p>deboziyua gogora.</p>
<p>Logroñon meza eman zuen ta</p>
<p>Elorriora etorri,</p>
<p>predikatzen da konfesiyuan</p>
<p>bere erriyan zan jarri;</p>
<p>Azpeitiyako San Inaziyon</p>
<p>bisita egin du sarri;</p>
<p>azkenerako arren pausoak</p>
<p>ziraden lastimagarri.</p>
<p>Suertatu da gure Balentin</p>
<p>San Inaziyon sartzia,</p>
<p>pensatu zuen ango Padria</p>
<p>adbertentzian jartzia</p>
<p>nola nai zuen Santo Domingoko</p>
<p>zeukan jantziya artzia,</p>
<p>ia fabore egingo ziyon</p>
<p>al bazuen ekartzia.</p>
<p>Ango Padriak maite izanik</p>
<p>ipiñi zuen kontuan,</p>
<p>agindu ziyon sartu zerilla</p>
<p>Okañako komentuan;</p>
<p>bire guziyan eskian joan zan,</p>
<p>gaubak askotan kanpuan,</p>
<p>bere korputza azotatuaz</p>
<p>allegatzen zan lekuan.</p>
<p>Allegatu zan Okañara ta</p>
<p>eman zioten jantziya,</p>
<p>berak nai zuen korputzarentzat</p>
<p>alako penitentziya;</p>
<p>munduko gauza guztiyak beti</p>
<p>alde batera utziya,</p>
<p>neke trabaju naigabietan</p>
<p>artu du pazientziya.</p>
<p>Gure Balentin Berriotxoak</p>
<p>egin zituen pausoak,</p>
<p>konsideratzen jarri ezkero</p>
<p>dirade lastimosoak;</p>
<p>beti negarrez Jesusengana</p>
<p>zabaldurikan besoak,</p>
<p>aren biotza konsolatzen du</p>
<p>zeruko usai gozoak.</p>
<p>Pasiatzera etzan joaten</p>
<p>komentuko lagunakin,</p>
<p>etxian zeukan tertulia ona</p>
<p>errosario birekin;</p>
<p>bere korputza martirizatzen</p>
<p>azote diziplinakin,</p>
<p>oraziyoak baliyo badu</p>
<p>zeruan dago Balentin.</p>
<p>Bakardadian oneraño zan</p>
<p>Balentiñen istoriya,</p>
<p>Okañatikan Manila ziran</p>
<p>zortzi ministro abiya,</p>
<p>barkuan ere sufritu dute</p>
<p>makiña bat komeriya;</p>
<p>biotza penaz urtu laitake</p>
<p>ez baldin bada arriya.</p>
<p>Okañatikan Manilaraño</p>
<p>barkuan bost illabete,</p>
<p>jakiña dago izango zala</p>
<p>asko leguaz aparte;</p>
<p>zortzi ministro oien artian</p>
<p>au zan sobresaliente,</p>
<p>gure Balentin ango maisuak</p>
<p>obispo nonbratu dute.</p>
<p>Ango Padriak agindu ziyon</p>
<p>esku-bidia artzeko,</p>
<p>predikatutzen asi zerilla</p>
<p>kristandadian jartzeko,</p>
<p>konfesiyo ta barau-egunak</p>
<p>animaz akordatzeko,</p>
<p>pekatuaren mantxa Judasen</p>
<p>kalabozuan sartzeko.</p>
<p>Artua jan ta ura erari</p>
<p>arri gañian lo egin,</p>
<p>beti Jesusi erregututzen</p>
<p>gutaz akordatu dedin;</p>
<p>kristandadia nai zuenari</p>
<p>konfesiyoak eragin,</p>
<p>jakiña dago salbajiakin</p>
<p>etzeguala atsegin.</p>
<p>Erreinu artan gobernadore</p>
<p>salbajien nagusiya,</p>
<p>Jaungoikoaren bildur gabia</p>
<p>estranjeriyan aziya;</p>
<p>relijiyoko fede santuan</p>
<p>jarri nai duen guziya,</p>
<p>agindu zuen plazan kentzeko</p>
<p>ezpatarekin biziya.</p>
<p>Garagarraren lendabiziko</p>
<p>goizian ziraden asi,</p>
<p>arratserako bost milletatik</p>
<p>etzan granorikan bizi;</p>
<p>fede santuko kristabak iltzen</p>
<p>zituenian ekusi,</p>
<p>Balentin bere lagunetara</p>
<p>abiatu zan igesi.</p>
<p>Pedro Almato eta bestia</p>
<p>Jeronimo Hermosilla,</p>
<p>gero Balentin Berriotxoa</p>
<p>saltatu zan oben billa;</p>
<p>iru obispo juntatu ziran,</p>
<p>zeukaten biotz umilla,</p>
<p>aien bizitza laster izan da</p>
<p>martirizatuta illa.</p>
<p>Arrapatuta kate gogorrez</p>
<p>lotuak zeuden elkarri,</p>
<p>iltzeko eman sententziya ta</p>
<p>kartzela banetan jarri;</p>
<p>soldadu-tropa baten erdiyan</p>
<p>gero plazara ekarri,</p>
<p>ezpatarekin lepuak moztu</p>
<p>dizkate lastimagarri.</p>
<p>Orretarako eskatu zuten</p>
<p>ordu beteko lekua,</p>
<p>Jaungoikoari egin artian</p>
<p>beren ofrezimentua;</p>
<p>gobernadore batek eman du</p>
<p>pena kastidarekua,</p>
<p>iñor oietaz damutzen bada</p>
<p>bertan kentzeko lepua.</p>
<p>Iru obispo oien korputzak</p>
<p>ogei eta lau orduan</p>
<p>iduki eta enterratuak</p>
<p>urrikaltzeko moduan;</p>
<p>Orientalko probintziyan da</p>
<p>Jeudat deitzen dan lekuan;</p>
<p>erregutzen det aien animak</p>
<p>gerta ditezen zeruan.</p>
<p>Orra ogei ta lau bertso berriyak</p>
<p>ejenplo eder batian,</p>
<p>oroipengarri kanta ditzaten</p>
<p>pekatarien artian;</p>
<p>ai, gure Jesus, eskatzen dizut</p>
<p>grazi au errematian:</p>
<p>komeni da ta sartu gaitzazu</p>
<p>zeruetako atian.</p>
<p><hi rend='Italic'>1867</hi></p>
        </body>
      </text>
      <text>
        <front>
          <head rend='Bold'><p>BERTSO BERRIAK SENPELARREK JARRIAK</p></head>
        </front>
        <body>
<p>Komeni diran bertso berriyak</p>
<p>esplikatu al banitza,</p>
<p>aditutzia desio duen</p>
<p>bati eman diyot itza;</p>
<p>bailiak eta soñu ederrak</p>
<p>engañatuta gabiltza,</p>
<p>animarentzat kaltian dator</p>
<p>gure munduko bizitza.</p>
<p>Abenduaren lendabiziko</p>
<p>goizeko zazpiyetan zen,</p>
<p>tenplo santuan egondua naiz</p>
<p>sermoi eder bat aditzen;</p>
<p>Jesusen llaga preziosuak</p>
<p>astera nua berritzen,</p>
<p>Zeruko Aita, lagun zaidazu</p>
<p>entendimentua argitzen.</p>
<p>Pekatariyak artu dezagun</p>
<p>dolori au biotzian:</p>
<p>gugatik zenbat sufritu zuen</p>
<p>Jesusek eriotzian;</p>
<p>firme gabiltzan faltatu gabe</p>
<p>fede santuko itzian,</p>
<p>gero anima izan eztedin</p>
<p>infernurako iltzian.</p>
<p>Nere kristabak, birian dator</p>
<p>azken juizioko eguna,</p>
<p>jakiña dago begiyen bistan</p>
<p>ikusi biar deguna:</p>
<p>Josefetako zelai santuan</p>
<p>tronpetak soñu illuna,</p>
<p>galduak pena eramango du,</p>
<p>justuarentzat fortuna.</p>
<p>Munduko gauzen errematia</p>
<p>dakar azken juiziyuak:</p>
<p>auts biurtuta utziko ditu</p>
<p>erri ta palaziyuak,</p>
<p>mendiyak lertu alkarren kontra,</p>
<p>erreino eta naziyuak...</p>
<p>sententzi ori botako digu</p>
<p>Jesusen bendiziyuak.</p>
<p>Itxasuak su, eguzkiya illun,</p>
<p>illargiya odolak artu,</p>
<p>lurrak ikara eta gañera</p>
<p>erriyo danak agortu,</p>
<p>munduko gauza baliyosuak</p>
<p>erre ta ikatz biurtu,</p>
<p>pekatariyak umill gaitezen</p>
<p>bada zerekin beldurtu.</p>
<p>Eriotzaren larritasuna,</p>
<p>suspiriyuak barrendik,</p>
<p>nai eztegula bertan il biar</p>
<p>anparo gabe iñundik;</p>
<p>Josefetako zelai santura</p>
<p>bilduko gera emendik,</p>
<p>ezta zeruan sartuko Jesus</p>
<p>desanparatzen duenik.</p>
<p>Jesus zerutik Josefetara</p>
<p>aingeruakin batian,</p>
<p>pekatariyen artzai umilla</p>
<p>badator oroi tartian;</p>
<p>zelai santura bilduko gera</p>
<p>bire guztiyak betian,</p>
<p>gure orduko larritasuna</p>
<p>sententziya eman artian!</p>
<p>Alkarren bistan emango digu</p>
<p>sententziya bat zorrotza,</p>
<p>gure faltak an agertu biar,</p>
<p>gaiztuarentzat zer lotsa!</p>
<p>Pekatariyak altxa dezagun</p>
<p>Jesusengana biotza,</p>
<p>konsideratu nola gugatik</p>
<p>pasa zuen eriotza.</p>
<p>Josefetako zelai santuan</p>
<p>askok degu ekusiko</p>
<p>Jesus nola dan sententziya bat</p>
<p>guri ematen asiko;</p>
<p>gaiztua dana infernurako,</p>
<p>onik eztu mereziko,</p>
<p>justuarentzat zeruko silla</p>
<p>eternidade guziko.</p>
<p>Aita Santu ta errege oiek,</p>
<p>obispo ta apaiz guziyak,</p>
<p>pobre aberats dianak berdiñ,</p>
<p>maisu orren justiziyak;</p>
<p>diruak eztu an baliyoko,</p>
<p>ori gauden ikasiyak,</p>
<p>zeñi beria emango digu</p>
<p>Jaungoikuaren graziyak.</p>
<p>Anima galdu baten tormentu</p>
<p>eta naigabe aundiyak</p>
<p>zer diran eziñ konsideratu</p>
<p>gizonaren memoriyak;</p>
<p>eternidade guztiko pena</p>
<p>etsaien mende jarriyak,</p>
<p>orra munduko gustuak eta</p>
<p>egun engañagarriyak!</p>
<p>Guztiyak gera pekatariyak</p>
<p>desioz edo obretan,</p>
<p>tentaziyuak guretzat dira,</p>
<p>ezta dudarik orretan;</p>
<p>gorputz argala erortzen bada</p>
<p>bere biziyo txarretan,</p>
<p>gero anima entregatzen du</p>
<p>etsaien atzaparretan.</p>
<p>Bi bire dira ezker da eskui,</p>
<p>komeni da ikastia,</p>
<p>aukeran gaude, bata zerura,</p>
<p>infernurako bestia;</p>
<p>gure anima Jaungoikoari</p>
<p>ainbesteraño kostia,</p>
<p>ia zer pena izango duen</p>
<p>Luziferrentzat uztia!</p>
<p>Infernua da kalabozo bat</p>
<p>mortal ikaragarriya,</p>
<p>sartutzen danak ikusiko du</p>
<p>tormentu oien berriya;</p>
<p>Luzifer dago ango errege</p>
<p>ezpatarekin jarriya,</p>
<p>orren mendian egon biarrak</p>
<p>animak daukan larriya!</p>
<p>Zeruak dauzka amabi ate,</p>
<p>aingeru bana guardiyan,</p>
<p>urrez eginañ murallak eta</p>
<p>alaja fiñak erdiyan;</p>
<p>gloriyak daukan edertasuna</p>
<p>musikaren alegriyan,</p>
<p>premiyu ori alkanzatzera</p>
<p>gabiltzan fede garbiyan!</p>
<p>Aita Santua Erroman dago,</p>
<p>izena Pio deritza,</p>
<p>aren kontrako enemiguak</p>
<p>inguratuak dabiltza;</p>
<p>Jaungoikoaren birtutia da</p>
<p>beti errenditzen gaitza,</p>
<p>kristau fielak, kunpli dezagun</p>
<p>ebanjeliyoko itza.</p>
<p>Bertso berriyen errematia</p>
<p>zer datorkigun jakiña,</p>
<p>orra nik esan nola diraden</p>
<p>gustuak eta samiña;</p>
<p>zeru eder au alkanzatzeko</p>
<p>enpeñatu alegiña,</p>
<p>zu bitarteko ezkatzen zaitut,</p>
<p>aingeruen Erregiña.</p>
<p><hi rend='Italic'>1867</hi></p>
        </body>
      </text>
      <text>
        <front>
          <head rend='Bold'><p>BERTSO BERRIAK</p></head>
        </front>
        <body>
<p>Milla zortzireun eta</p>
<p>irurogei ta zortziyan</p>
<p>asunto bat asi da</p>
<p>gure probintziyan;</p>
<p>gerra kalte degunak,</p>
<p>nere iritziyan,</p>
<p>euskal erriyak gauden</p>
<p>lengo dezentziyan.</p>
<p>Oraiñ urte berriyan</p>
<p>sartuak gerade,</p>
<p>bañan lengo zarrian</p>
<p>asiyak dirade;</p>
<p>lege onetan gauden</p>
<p>ganbiyatu gabe,</p>
<p>iñor egin eztedin</p>
<p>euskaldunen jabe.</p>
<p>Araba ta Bizkaiak</p>
<p>legezko indarrak,</p>
<p>Gipuzkoan ez gaude</p>
<p>laguntzalle txarrak;</p>
<p>ona iru probentzi</p>
<p>kantabriatarrak,</p>
<p>sostenitu ditzagun</p>
<p>lengo fuero zarrak.</p>
<p>Guk pakia nai degu</p>
<p>ez gerrarik emen,</p>
<p>zarrak eman ziguten</p>
<p>giyamentuan len;</p>
<p>mudantzak asi dira</p>
<p>egun gutxi barren,</p>
<p>anparatu gaitzala</p>
<p>Jaungoikuak arren!</p>
<p>Nere kristau fielak,</p>
<p>legi au guardatu,</p>
<p>mudantza berririk ez</p>
<p>memoriyan artu;</p>
<p>zer egin bear degun</p>
<p>orra enkargatu,</p>
<p>bizirik ez gaitezen</p>
<p>infernuan sartu.</p>
<p>Orra klaruan esan</p>
<p>nere ditamena,</p>
<p>umiltzia nai nuke</p>
<p>gaizki dabillena;</p>
<p>gerrak askorentzat du</p>
<p>ondorian pena,</p>
<p>pakian konpontzia</p>
<p>gauzarik onena.</p>
<p>Liberalak diyote</p>
<p>egoteko umill,</p>
<p>lengo lege zarrikan</p>
<p>eztutela nai ill;</p>
<p>gu tontuak bagiña</p>
<p>oiek beti abill,</p>
<p>oraindik asuntua</p>
<p>fandanguan dabill.</p>
<p>Erregiña emendik</p>
<p>bialdu ta sarri</p>
<p>asunto bati digute</p>
<p>askorentzat jarri;</p>
<p>zertarako dabiltzan</p>
<p>kausari igarri,</p>
<p>begiratu nola dan</p>
<p>asiera orri.</p>
<p>Notiziya gaiztuak</p>
<p>dirade azaldu,</p>
<p>kristau fielak ori</p>
<p>egin bear al du?</p>
<p>lengo legerikan nai</p>
<p>ezpazuten galdu,</p>
<p>jesuitak zertako</p>
<p>kanpora bialdu?</p>
<p>Legiaren kontrako</p>
<p>makiña bat etsai</p>
<p>azi txarrak banatzen</p>
<p>kanpuetan lasai;</p>
<p>sazerdoterik iñork</p>
<p>eztu ikusi nai,</p>
<p>pikardiyan dabiltzan</p>
<p>majaderuak bai.</p>
<p>Debaldekua dala</p>
<p>aur bataiatzia,</p>
<p>gañera iltzen dana</p>
<p>enterratutzia;</p>
<p>ezpazaie tokatzen</p>
<p>jornalik artzia,</p>
<p>alferrik da orduan</p>
<p>estudiatzia.</p>
<p>Barbero, mediku ta</p>
<p>letraduai galde</p>
<p>ia ote dabiltzan</p>
<p>jornalikan gabe;</p>
<p>lanian trabajatzen,</p>
<p>gorputza debalde,</p>
<p>iñor ezta alferrik</p>
<p>enpeñatu zale.</p>
<p>Jornala irabazten</p>
<p>daukan enpleuan,</p>
<p>apaizak ere ala</p>
<p>dirade munduan;</p>
<p>zeñi beria kendu</p>
<p>biar dan moduan,</p>
<p>oientzat zer esanik</p>
<p>eztago orduan.</p>
<p>Nastuta gabiltzanak</p>
<p>alkargana bildu,</p>
<p>Jaunaren justiziyan</p>
<p>obe da umildu;</p>
<p>gerrari laga eta</p>
<p>pakiari eldu,</p>
<p>inozente gaudenak</p>
<p>ez gaitezen galdu.</p>
<p>Alkar ezin ikusi,</p>
<p>au mundu argala!</p>
<p>uste degu betiko</p>
<p>jaiuak gerala;</p>
<p>alferrik da artzia</p>
<p>indarraren gala,</p>
<p>aingeru guardakuak</p>
<p>anpara gaitzala.</p>
<p>Kortian jarri berri</p>
<p>gizon bat umilla,</p>
<p>berari entregatu</p>
<p>ezpata ta silla,</p>
<p>etsaiaren indarra</p>
<p>utzi dezan illa;</p>
<p>ori deseatzen det</p>
<p>ala izan dedilla.</p>
<p><hi rend='Italic'>1869</hi></p>
        </body>
      </text>
      <text>
        <front>
          <head rend='Bold'><p>IYA GURIAK EGIN DU</p></head>
        </front>
        <body>
<p>Iya guriak egindu,</p>
<p>badegu zeñek agindu;</p>
<p>ez oraindik umildu,</p>
<p>alkarrengana bildu;</p>
<p>gerra nai duben guziya,</p>
<p>berari kendu biziya!</p>
<p>Okasiyua prestatzen,</p>
<p>lotan daudenak esnatzen;</p>
<p>etzait neri gustatzen</p>
<p>maliziyan jostatzen</p>
<p>iñorekin ibilltzia;</p>
<p>ark merezi du illtzia!</p>
<p>Gerraren billa gau t'egun</p>
<p>etsaiak arturik lagun;</p>
<p>arrazoi ote degun</p>
<p>edo zer datorkigun</p>
<p>asitzerako pentsatu</p>
<p>fusillak nola dantzatu!</p>
<p>Ez naiz ni gerraren zale,</p>
<p>baizik pakearen alde;</p>
<p>zeñek nai duen galde,</p>
<p>berari tira dale,</p>
<p>bala bat sartu buruan,</p>
<p>aspertuko da orduan!</p>
<p>Umildadean alkarri</p>
<p>errespetua ekarri;</p>
<p>lege eder bat jarri</p>
<p>bizi gaitezen garbi;</p>
<p>ori deseo nuke nik,</p>
<p>ixuri gabe odolik!</p>
<p>Gaitzak gerade umiltzen</p>
<p>eta pakean unitzen;</p>
<p>ez da errez ibilltzen</p>
<p>anaiak alkar illtzen,</p>
<p>zer dan entenditu gabe;</p>
<p>ortan galduko gerade!</p>
<p>Gu gera iru probintzi,</p>
<p>lengo legerik ez utzi;</p>
<p>oieri firme eutsi,</p>
<p>naiz anka bana autsi;</p>
<p>jaioko dira berriyak,</p>
<p>gu gera euskal erriyak!</p>
<p>Alabes eta bizkaino,</p>
<p>gu gera gipuzkoano;</p>
<p>aitak ill ziran baño</p>
<p>semeak oraindaño</p>
<p>legea degu guardatu;</p>
<p>letra zarrik ez ukatu!</p>
        </body>
      </text>
    </group>
  </text>
</TEI.2>

