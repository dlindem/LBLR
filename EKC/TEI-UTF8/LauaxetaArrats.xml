<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Arrats Beran</title>
        <author>Estepan Urkiaga - "Lauaxeta"</author>
        <respStmt>Bertsio informatiko honen egilea: Josu Lavin; Urkiola, 1-1C 48990 - Getxo (Bizkaia)</respStmt>
     </titleStmt>
     <extent>4.400 hitz, 33.857 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>LauaxetaArrats</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/L/LauaxetaArrats.htm</availability>
        <date>2006</date>
     </publicationStmt>
     <sourceDesc>
        <bibl>Ez dauka</bibl>
        <notesStmt><note>Iturburuen datazioa: 1935</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-20-1</item></list>
       </keywords>
       <keywords scheme='euskalkia'>
         <list><item>E-BIZ</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Arrats Beran -- Estepan Urkiaga - "Lauaxeta"</docTitle>
    </front>
    <group>
      <text>
        <body>
<p><mentioned>ARRATS BERAN</mentioned></p>
<p><mentioned>URKIAGA'TAR ESTEPAN</mentioned></p>
<p><mentioned>LAUAXETA</mentioned></p>
<p><mentioned>MCMXXXV</mentioned></p>
        </body>
      </text>
      <text>
        <front>
          <head rend='Bold'><p>Eskeintza</p></head>
        </front>
        <body>
<p>Aranbaltza eta Castillo</p>
<p>- Zumeltzu'tar Ander'i</p>
<p>Adizkidetasun-sendagarritzat</p>
<p>U'tar E.</p>
        </body>
      </text>
      <text>
        <front>
          <head rend='Bold'><p>AURRE-ITZA</p></head>
        </front>
        <body>
<p>Ludi onen bestaldez loratzen diran landaraen usañak goxalde bakotxak dakarkidaz. Auxe da neure sakona! Bestiak entzuten eztaben egal-otsa neure gelara yatort eta barneko zugatz onettatik txorijak aidatu ziranarren, abar-dardarea ezta amattu.</p>
<p>Neurez betirarte ixilduko nintzan, barruko ixurpen oneintzat ezpaitago azal ederrik. Euzkeraz batez-be! Erabillijak ixan diran izkuntzak bost jarrai-bide erakutsi dagiskegubez, baña ele onen iruliak gerau gara.</p>
<p>Arrokerijaren abotsai jaramon-egin ba-neutsoen, idazkirik ezeukazuben, iñoren aburubak atzaldu dagikiezan akatzak eta bost neronek dakidazalako. Baña adibide bati gagokijozan. Aberatsaren semiak eskutau dagikez bere laukuak arein zain ezpaitagoz ogittarako. Txiruari etxagoko orren besterik.</p>
<p>Elerti-zale nazan onek ziarkeri ta pirtxilleritzat daukodaz olerkijok. Maisialarijak esango dabez esatekuak! Baña ele lander baten seme jayo nintzan ezkero bertso ñimiño oneik, be, argittara datorz.</p>
<p>Amaika bidar jagi ixan naz izneurtuben ala, amaika bidar, ostera, erri onenganako mattasunak olerkijetara nauzu. Elerti-zaliak ezetz, abertzaliak bayetz! Nori nagokijoke? Bestiai txaluak jo edo noxian-bein sorayokeriz barre-egittia, eztijagua neuretzat litzake.</p>
<p>Solasketan ibilteko bixija nozu, orrattiño aberrijaganako larrijak jaso nau. Agur, ba, seme xurrok. Elertijak etzaube babestuko, abertzaletasunak baño.</p>
<p>Erranak eder, egiñak lander.</p>
        </body>
      </text>
      <text>
        <front>
          <head rend='Bold'><p>NESKATXU GORRISKA BATI</p></head>
        </front>
        <body>
<p>Geure neskatxu gorriskea,</p>
<p>argi utsa don goiz betea!</p>
<p>Urre dozan artotzak,</p>
<p>zidar dozan errekak.</p>
<p>Geure neskatxu gorriskea</p>
<p>zetan agon eguzkittara?</p>
<p>Dardai bixiz, eure mattale,</p>
<p>argi ori yatorn landara.</p>
<p>Eguzkija don edertzale!</p>
<p>Geure neskatxu gorriskea</p>
<p>noruntz galdu intzanatan?</p>
<p>Ene usoño zurijok</p>
<p>zuaze aren billa!</p>
<p>Lilli-arteko ixilla</p>
<p>nastau egixube txorijok!</p>
<p>Argizko goiz betea</p>
<p>aguan eder muñoetan!</p>
<p>Geure neskatxu gorriskea</p>
<p>galdu azanat eguzkittan!</p>
        </body>
      </text>
      <text>
        <front>
          <head rend='Bold'><p>ZELAYETAKUA</p></head>
        </front>
        <body>
<p>Zelaira dua neskatxa:</p>
<p>—axia dabil loretan—.</p>
<p>Zelaira dua neskatxa</p>
<p>mattasun-kanta kantetan.</p>
<p>Argi daukazuz begijok</p>
<p>gorputza dozu liraña:</p>
<p>abestu daigun bi-bijok.</p>
<p>Abestu daigun zelayan</p>
<p>soin orren lilli-usaña,</p>
<p>millazkaen antzo dantzan.</p>
<p>Zelaira dua neskatxa:</p>
<p>—erliak mur-mur loretan—.</p>
<p>Zelaira dua neskatxa</p>
<p>mattasun ona topetan.</p>
<p>Dantza-dantzari bedartzan</p>
<p>Ete-gara udabarrijan?</p>
<p>Ara txindor bi zugatzan.</p>
<p>Txirula ta danboliña</p>
<p>entzuten dira mendijan.</p>
<p>Zeruba dagon oztiña!</p>
<p>Zelaira dua neskatxa:</p>
<p>—ingumak dardar loretan—.</p>
<p>Zelaira dua neskatxa</p>
<p>mattasun deuna gordetan.</p>
<p>Barre-dagigun leunkiro</p>
<p>barre auxe dan ixilla!</p>
<p>Tanbolin, abil, astiro!</p>
<p>Mendiko axe biguna</p>
<p>ator zelaira lora-billa,</p>
<p>lorak eta mattasuna.</p>
<p>Zelaira dua neskatxa:</p>
<p>—axia dabil loretan—.</p>
<p>Zelaira dua neskatxa;</p>
<p>—Urretxindor bi kantetan!—.</p>
        </body>
      </text>
      <text>
        <front>
          <head rend='Bold'><p>EIZTARI AUNDIJA</p></head>
        </front>
        <body>
<p><hi rend='Italic'>Albisu'tar Kepa'ri</hi></p>
<p><hi rend='Bold'> I</hi></p>
<p>Bai eder urten zala basora</p>
<p>bitxidor berdez!</p>
<p>Soñanzki-ordez</p>
<p>goiz utsa jaurti eban lepora.</p>
<p>Zelan joiazan aren uztattik</p>
<p>beredin dardai!</p>
<p>Zugatz-adarrai</p>
<p>etxaken geldi uso ederrik.</p>
<p>Mendiko ixiltzain zaran otsua!</p>
<p>Zeure zaurijak</p>
<p>ziran gorrijak!</p>
<p>Orru bat baño etzan basua!</p>
<p>Goxa janzkitzat soñuts-ganian,</p>
<p>bai eder zala</p>
<p>gaste garbala!</p>
<p>Errege bat zan pagodi-pian!</p>
<p><hi rend='Bold'> II</hi></p>
<p>Oyanak dettu euzan odeyak,</p>
<p>—goi-txakurdija—.</p>
<p>Eurein ausija</p>
<p>atsegin dabe urtzi ayerlak!</p>
<p>Ezer bakanen baten eiztari</p>
<p>ortzi gustijak</p>
<p>suzko gezijak</p>
<p>jaurti eutsozan baso ittunari.</p>
<p>Norena ixan zan ayots sotilla?</p>
<p>An zetzan illik</p>
<p>goxez jantzirik</p>
<p>atera zana! Mendiko ixilla!</p>
<p>Eiztari Aundi, —zeure aztarra—</p>
<p>aran-ganean</p>
<p>uztai-antzean</p>
<p>estu eguan goiko ostadarra!</p>
        </body>
      </text>
      <text>
        <front>
          <head rend='Bold'><p>EZKONTXA-GOXA</p></head>
        </front>
        <body>
<p>Zaldi-otsak axian</p>
<p>—urkijak dardari—.</p>
<p>Kanpai-otsak torrian</p>
<p>—zuriz jantzi zadi!—.</p>
<p>Neskatxa zuriz dago</p>
<p>—ezkongei politta—.</p>
<p>Kopeta daukan eder</p>
<p>jazmiñez esitta!</p>
<p>Leyuan zagoz gertu?</p>
<p>Senargaya or dozu!</p>
<p>Zaldi-otsak axian</p>
<p>—iñor dator larri—</p>
<p>Kanpai-otsak torrian</p>
<p>—zuriz jantzi zadi!—.</p>
<p>Estalkai zuriduna,</p>
<p>gonantza gorrija.</p>
<p>Or dator mattasuna</p>
<p>egadun lilija!</p>
<p>Arin dabiltz liparrak,</p>
<p>gordez duaz ixarrak.</p>
<p>Zaldi-otsak axian</p>
<p>—galdu dira urruti—</p>
<p>Kanpai-otsak torrian</p>
<p>—Zuriz jantzi zadi!—.</p>
<p>—Ene ama, ezkondu</p>
<p>ezkondu gura naz.</p>
<p>Goiz-goiz erdija dogu,</p>
<p>enarak ba-duaz.</p>
<p>Itxasua dan urdin,</p>
<p>makalak egon-ezin!—.</p>
<p>Zaldi-otsak axian</p>
<p>—iñor ezta agiri!—</p>
<p>Kanpai-otsak torrian</p>
<p>—baltzez jantzi zadi!—.</p>
        </body>
      </text>
      <text>
        <front>
          <head rend='Bold'><p>BERTSO ZARRAK</p></head>
        </front>
        <body>
<p>Bixitzan</p>
<p>zoruntsu gadixan</p>
<p>biar dogunaren gauzeza!</p>
<p>Kanteak,</p>
<p>ardau-edontzijak</p>
<p>eta mattasun baten poza.</p>
<p>Abestu,</p>
<p>ontzi betia ustu</p>
<p>matte danarekin batean.</p>
<p>Barre-egin</p>
<p>eta ezpan-arin muin bat ostu arrats-berean.</p>
<p>Argidun</p>
<p>berein gauza txukun</p>
<p>ludi onek daukaz grazian.</p>
<p>Ederren</p>
<p>ogei urte lerden</p>
<p>gorputz baltziskan diranian:</p>
<p>bixitzan</p>
<p>zoruntsu gadixan</p>
<p>biar dogunaren gauzeza!</p>
<p>Kanteak,</p>
<p>ardau-edontzijak</p>
<p>eta mattasun baten poza!</p>
        </body>
      </text>
      <text>
        <front>
          <head rend='Bold'><p>ETXE ORI!</p></head>
        </front>
        <body>
<p>Ollarren zidarrezko turutak</p>
<p>goxaren bidietaz yatorzak!</p>
<p>Lotan zagozen egal zurijok</p>
<p>otsez bete egixubez lerdijok.</p>
<p>Etxeñoi, goxaldeko bakian</p>
<p>ederren ago areitz—artian!</p>
<p>Garitzetan dardaiz dok argija</p>
<p>ta urrezko eurittan yagok mendija.</p>
<p>Itturri baten txirula-otsak</p>
<p>musker-musker yaukezak artotzak.</p>
<p>Etxeñoi, egurdiko bakian</p>
<p>ederren ago areitz—artian!</p>
<p>Ikus-eziñak dozan gotzonak</p>
<p>joten yuezak amets-kanpayak.</p>
<p>Gabaren begija dokan urdin!</p>
<p>Ego-ertzi, otoirik, egon-ezin!</p>
<p>Etxeñoi, gabaro argitsuban</p>
<p>ederren ago areitz—artian!</p>
        </body>
      </text>
      <text>
        <front>
          <head rend='Bold'><p>ORAINGO MATTARIJAK</p></head>
        </front>
        <body>
<p>Bide luzez lagun ixan aut illargi</p>
<p>baña ire kiñurik baratzan etxagok.</p>
<p>Zidarrezko bitsa zaldijak jarijok</p>
<p>eta lora-artian dana dok barreirri.</p>
<p>Egun-trukez goxak yaukokan saneurri</p>
<p>urre-duket bati antza kendu dautsok.</p>
<p>Oxin-ertzan lokiz yagokan zaldittok</p>
<p>osorik edan au? Or yatork ortzargi!</p>
<p>Erroma alai baten zaldiño gogorra</p>
<p>azkar mendi orreik igaro egixak</p>
<p>ostu yuaguk, ba, gabaren altxorra.</p>
<p>Irrintzi ta jauzkaz goxaren bidetan</p>
<p>neure Julenetxu'k dizdiz bekusazak</p>
<p>lau illargi zuri eure zangopetan.</p>
        </body>
      </text>
      <text>
        <front>
          <head rend='Bold'><p>BURTZAÑA</p></head>
        </front>
        <body>
<p>Bedar ezez burdija,</p>
<p>—arrats onen usaña!</p>
<p>Ain samur abestija,</p>
<p>norantz zuaz burtzaña?</p>
<p>Lats-axia kantari</p>
<p>eta zumak dantzari.</p>
<p>Landa zabalen jaunoi,</p>
<p>burdi orrek darua</p>
<p>bideskako kirrinkaz</p>
<p>zelaiko gentz osua.</p>
<p>Bedar ezez burdija,</p>
<p>—arrats onen usaña!</p>
<p>Ain samur abestija,</p>
<p>norantz zuaz burtzaña?</p>
<p>Lerdijak ez bijotzik,</p>
<p>ezta arratsak samiñik.</p>
<p>Zeuri adi neskatxak</p>
<p>itxi dabe biarra.</p>
<p>Akulu orren puntan</p>
<p>dizdiz daukozu ixarra?</p>
<p>Bedar ezez burdija,</p>
<p>—arrats onen usaña!</p>
<p>Ain samur abestija,</p>
<p>norantz zuaz burtzaña?</p>
<p>Gorri daukez gingillak</p>
<p>idijon burkoyalak!</p>
<p>Landa zabalen jaunoi,</p>
<p>—gentzaz burdi aztuna—</p>
<p>kirrinkaz ba-darozu</p>
<p>neskatxen mattasuna!</p>
<p>Bedar ezez burdija,</p>
<p>—arrats onen usaña!</p>
<p>Ain samur abestija,</p>
<p>norantz zuaz burtzaña?</p>
        </body>
      </text>
      <text>
        <front>
          <head rend='Bold'><p>ESPETXEKUARENA</p></head>
        </front>
        <body>
<p><hi rend='Italic'>Artalarrea'tar Miren Terese'ri</hi></p>
<p><hi rend='Bold'> I</hi></p>
<p>Itxaso orren narru nabarra</p>
<p>pantera batena dirudi!</p>
<p>Espetxeko atezain zarra</p>
<p>itxi nagik goxeko bidari.</p>
<p>—Tori giltzok, urrezko giltzok,</p>
<p>ta bete egikek itxas-miña.</p>
<p>Axioin egal-puntan daukok</p>
<p>iñok txastau-bako lurriña!—</p>
<p>—Noiz arte lagako nauk azke</p>
<p>zidarrezko itxaso zabalan?—</p>
<p>Azke az gura dokan arte</p>
<p>goiz ederroi matte-dagijan!—</p>
<p><hi rend='Bold'> II</hi></p>
<p>Neure mattiaren oñotsak,</p>
<p>—urretxindor ori ago ixillik—</p>
<p>bide argijetaz yatorzak!</p>
<p>Atezaña, azke laga nagik!</p>
<p>—Tori giltzok, urrezko giltzok,</p>
<p>mattasuna yabilk landetan.</p>
<p>Esku zurijan muin-egijok</p>
<p>eta laztan bat begijetan—.</p>
<p>—Mattasun pozkarri orrentzat</p>
<p>azke nabilkek ler-artian?—</p>
<p>Zintzoro matte-dagijantzat</p>
<p>giltzik etxagok espetxian!—</p>
<p><hi rend='Bold'> III</hi></p>
<p>Aberri amaren negarra</p>
<p>neugana yatork mendijetatik!</p>
<p>Espetxeko atezain zarra</p>
<p>bein sollik azke laga nagik!</p>
<p>—Agur giltzok, urrezko giltzok,</p>
<p>guda-otsak dozak landetan!</p>
<p>Arren, itxi ondo atiok</p>
<p>eta galdu zatteze uñetan—.</p>
<p>—Baña aberri ama aldezteko</p>
<p>enauk itxiko kate-barik?—</p>
<p>Eure erri orri azkatzeko</p>
<p>etxak iriko espetxerik!—</p>
        </body>
      </text>
      <text>
        <front>
          <head rend='Bold'><p>SÉVRES'KO MURKUA</p></head>
        </front>
        <body>
<p>Murko eder au ñori, Dukeme argijoi!</p>
<p>Sévres'ko urre-sutan ar eban oztiña,</p>
<p>—euriz-gero dakuskun zeru-arte diña—.</p>
<p>Mun batez bemotsozu ezpanen gorrijoi,</p>
<p>Ta txistu eze orrek, artzain irarrijoi,</p>
<p>aintziran igiko dau kisñien pinpiña.</p>
<p>Abade gaste batek diño matte-miña</p>
<p>eta bere neurtitzak bai-dirudi otoi.</p>
<p>Neure egarrijen ura murkuan daukazu</p>
<p>garilleko urbelak dagerren gardenaz.</p>
<p>Ordez ixuri eizu irrijoin altxorra.</p>
<p>Eta ederkun osoz bete bemostazu;</p>
<p>edari zerutar bat bai'litzan edanaz</p>
<p>ezpan oneik daukentzat ozko betikorra.</p>
        </body>
      </text>
      <text>
        <body>
<p><hi rend='Bold'>IZLAPURRA</hi></p>
<p><hi rend='Bold'> I</hi></p>
<p>Zortzi arraunlari barruban</p>
<p>—zidar utzezko arraun miak—,</p>
<p>izlapurren nagosi jaunak</p>
<p>ontzi zurija arin eroyan.</p>
<p>Nok lekijan aren kantea</p>
<p>dantza-eragitteko ixurdian!</p>
<p>Kanta ori dantzun neskea</p>
<p>bati dago lillura leunai.</p>
<p>Itxasuan diran izpijak!</p>
<p>Zenbat uso-itzal goiz argijan!</p>
<p>Izlapurren nagosi jaunak</p>
<p>ontzi zurija arin eroyan.</p>
<p><hi rend='Bold'> II</hi></p>
<p>Kaya matte-dozu, neskatxa?</p>
<p>Diz—dizko tantaz dozuz oñak!</p>
<p>Gorputz eder orren bekatxa</p>
<p>nabaitzen dabe uin urdiñak.</p>
<p>Zortzi arraunlari barruban,</p>
<p>noruntz ete-dua itxontzija?</p>
<p>Axioi, putz-egik eunetan</p>
<p>iradu dok, ba, goiz garbija!</p>
<p>Abestiz datorren ontzijan;</p>
<p>—ura bare, ortzia oztin—,</p>
<p>abestiz datorren ontzijan</p>
<p>nor aldendu datteken urrin!</p>
<p><hi rend='Bold'> III</hi></p>
<p>Ekin, arraunlari gastiok;</p>
<p>orain agertu zeben ala!</p>
<p>Zidar utzezko arraun miok</p>
<p>ebai begije itxas zabala.</p>
<p>Axoyalak axian duaz</p>
<p>ta onduan dantzan arrañak.</p>
<p>Izlapurren kanta leunakaz</p>
<p>baretzen dira uin urdiñak.</p>
<p>Ontzi-puntan nagosi jauna</p>
<p>zein arin ixontzija joyan!</p>
<p>Urrunan zan barre leunena</p>
<p>eta iñor etzan kai-ganian!</p>
        </body>
      </text>
      <text>
        <front>
          <head rend='Bold'><p>KANTA ARIÑA</p></head>
        </front>
        <body>
<p>Edanak</p>
<p>busti begistaz ezpanak!</p>
<p>Eder-min</p>
<p>betiko moskortu nedin.</p>
<p>Gauza danetan dakusat</p>
<p>barre ta kanten prisea.</p>
<p>Ba-yuat</p>
<p>soin gaste onen lorea!</p>
<p>Etzunik</p>
<p>edan daidan neurri-barik.</p>
<p>Oindiño</p>
<p>soin onek mun-miña diño.</p>
<p>Arinka duaz urtiak</p>
<p>baña pitxerra beti on.</p>
<p>Gastiak,</p>
<p>ezpanak legor ez egon!</p>
<p>Moskorra,</p>
<p>gabaren azken-altxorra;</p>
<p>bixitzak</p>
<p>ostuten daustaz jorralak,</p>
<p>baña neure lagun adi.</p>
<p>Gastaro au galtzekuan,</p>
<p>gal bedi</p>
<p>edontzi baten kolkuan!</p>
        </body>
      </text>
      <text>
        <front>
          <head rend='Bold'><p>ITXASTAR GASTE BATI</p></head>
        </front>
        <body>
<p>A itxastar lerdena,</p>
<p>begi-urdin zana</p>
<p>jun yakun ipar-edurretara!</p>
<p>A itxastar lerdena</p>
<p>solo-jaube zan itxas-ertzian</p>
<p>ta sartu euzan berein landara!</p>
<p>Ur ta lur-zale ziran begijak</p>
<p>pozik eukozan baratz-ganian</p>
<p>noiz sortuko, be, lilli argijak,</p>
<p>A itxastar lerdena,</p>
<p>mayatzik leunena</p>
<p>loren lekatara</p>
<p>mosu samurrez eldu zanian,</p>
<p>a itxastar lerdena</p>
<p>jun yakun ipar-edurretara!</p>
        </body>
      </text>
      <text>
        <front>
          <head rend='Bold'><p>NARKIS</p></head>
        </front>
        <body>
<p>Ja-jai,</p>
<p>goiz abil alai!</p>
<p>Billoxik noruntz ua mutil?</p>
<p>Altza-peko itturri gardenak</p>
<p>bere txirulak jotzen yozak!</p>
<p>Sugar utsetan berein pipil?</p>
<p>Ja-jai,</p>
<p>goiz abil alai!</p>
<p>Lamin-batza yagok uretan?</p>
<p>Goxeko axe ozkirrijak</p>
<p>dantzan yarabiltzak lillijak!</p>
<p>Zenbat ispillu zidarretan!</p>
<p>Ja-jai,</p>
<p>goiz abil alai!</p>
<p>Ur garbijan eure begijok,</p>
<p>ta lorak eure niñi-barnan!</p>
<p>Narkis, jausi-barik errekan</p>
<p>soñoi argijegija baitok!</p>
<p>Ja-jai,</p>
<p>goiz abil alai!</p>
<p>Itturri-txirulak otsetan!</p>
<p>Begijotan zer daukak mutil?</p>
<p>Muño-ganetan berein pipil,</p>
<p>lorarik ederrena uretan!</p>
<p>Ja—jai,</p>
<p>goiz abil alai!</p>
        </body>
      </text>
      <text>
        <front>
          <head rend='Bold'><p>GOXALDEKO OTOYA</p></head>
        </front>
        <body>
<p>Goxaldeko otoya</p>
<p>zeureganuntz doya.</p>
<p>Orra larrosak</p>
<p>urrezko erlez.</p>
<p>Dantzan mertxikak</p>
<p>latsaen axez.</p>
<p>Nun don goiz argi?</p>
<p>Abarrak txoriz</p>
<p>piji-pijo-pi.</p>
<p>Goxa zugatzan</p>
<p>intzezko dizdiz.</p>
<p>Goxa don landan!</p>
<p>Goxaldeko otoya</p>
<p>zeureganuntz doya.</p>
<p>Mendi oztiña</p>
<p>laño zurijan.</p>
<p>Itxaso-miña</p>
<p>axeunontzijan.</p>
<p>Nun dan goiz argi?</p>
<p>Kanpakaz torriak</p>
<p>dindon ta dindan,</p>
<p>Ixo lausuak!</p>
<p>Goxa don garbi</p>
<p>eure irriparran!</p>
<p>Goxaldeko otoya</p>
<p>zeureganuntz doya.</p>
        </body>
      </text>
      <text>
        <front>
          <head rend='Bold'><p>KIÑUBA</p></head>
        </front>
        <body>
<p><hi rend='Italic'>(Cocteau'ri buruz)</hi></p>
<p>Ixarño erriko asele oztiña!</p>
<p>Bakalgayak loraz baitaukaz baratzak.</p>
<p>Mitxilleta iduri</p>
<p>dabil atsegiña.</p>
<p>Baña Erijo'k ain matte dauz loratzak!</p>
<p>Bakaltseña datza. Goxea zein eder,</p>
<p>ate bat, odol-lits,</p>
<p>ametsentzat dager!</p>
<p>Gentz bare orretan bakaltseña zurbil:</p>
<p>erle batek dausi loraen ederra?</p>
<p>Orra, laño-begiz,</p>
<p>Erijo ori dabil!</p>
<p>Erijo anderak kiñua bai ankerra!</p>
<p>Bakaltseñak: Nuan, Izpiñe'ra nuan,</p>
<p>antxe gorde nadin</p>
<p>lurraren kolkuan!—</p>
<p>—Bakalgai erruki; ekarzuz zaldijak,</p>
<p>zaldi azkarrenak axe mien lagun.</p>
<p>Erijo ikusiki</p>
<p>daukodaz begijak.</p>
<p>Gogua dot orain, gau-margoz gain, illun—.</p>
<p>Jaunaren zaldijak kanpuan irrintsi,</p>
<p>eta axia aulez</p>
<p>eziñik jarraiki.</p>
<p>Ibar-gentzan dardar, lurrak ez, ostruak;</p>
<p>ta zaldijak arnas, aboz-barik, ulez.</p>
<p>Urrun, oztiñaz bat</p>
<p>galdu zaldiñuak,</p>
<p>begi illunen bijak, gabaz ezik, autsez.</p>
<p>Arratsa dagon me, odol-litsa, urria!</p>
<p>Baratz-zale dua</p>
<p>bakalgai gastia.</p>
<p>Lora-artian Andra Erijo ikusiki</p>
<p>esan eutson meki, itzak izpi-antzo:</p>
<p>—Ik, bakaltseñari</p>
<p>goxez keñu-larri?</p>
<p>Bildurrez ikusi yok eure azken—zantso.</p>
<p>Erijo tokija ez neure baratza.</p>
<p>Emen soil il bedik</p>
<p>urrezko arratsa!—</p>
<p>—Ene Bakalgaya: eztautsot kiñurik.</p>
<p>Nabarizkua zan neure irri-kiñuba,</p>
<p>Izpiñe'n gaur berton</p>
<p>otseña il biarrik!</p>
<p>Urrunan, oztin zan, ixar-eun, zeruba,</p>
<p>Ta zaldi—oñotsak etziran entzuten.</p>
<p>Betazal bat legez</p>
<p>gaba zan bilduten!</p>
        </body>
      </text>
      <text>
        <front>
          <head rend='Bold'><p>ARTZAÑENA</p></head>
        </front>
        <body>
<p>Artaldiak be-beka duaz</p>
<p>arrats leun onen bidietaz!</p>
<p>Itturrijotz'eko lerdijok,</p>
<p>Uri-Zuri'ko bitxidorrok,</p>
<p>duazen ardijoi begira</p>
<p>lausotan dozubez begijok!</p>
<p>Bedar berde usañez beterik</p>
<p>landa zabal gustijak dira.</p>
<p>Muño-ertzetan eztago otsik</p>
<p>arran-ots artegak langorik!</p>
<p>Artaldiak be-beka duaz</p>
<p>arrats leun onen bidietaz!</p>
<p>Ixarren zain dagon basuak</p>
<p>abarretan nai dauz usuak</p>
<p>ta begijetan muin-dagitse.</p>
<p>Urretan datzan itxasuak</p>
<p>ego-bako egadun axez</p>
<p>zugatzai murmur-daragitse!</p>
<p>Ardi-nausi, labitta pozez,</p>
<p>orak dantzan txirula-otsez!</p>
<p>Artaldiak be-beka duaz</p>
<p>arrats leun onen bidietaz!</p>
<p>Ta artaldien ordu onetan</p>
<p>baserri-ertzeko landetan</p>
<p>artzain-matte diran neskatxak</p>
<p>pozkiro dagoz gorubetan.</p>
<p>Noren kantea dan beretzat</p>
<p>jakin gura leuke bakotxak.</p>
<p>Esan zarrak betorz agorat</p>
<p>matte-begijen ezaugarritzat!</p>
<p>Artaldiak be-beka duaz</p>
<p>arrats leun onen bidietaz!</p>
<p>Bidetako arrats garbijan</p>
<p>bijotzak dagoz min bixijan.</p>
<p>Neskatxak diñoen kantea</p>
<p>dardaraz galtzen da mendijan.</p>
<p>Bere sakona nok ulertu!</p>
<p>Gentz betetan datza landea.</p>
<p>«Basoko artzañak akartu,</p>
<p>bertantxe gastayak agertu».</p>
<p>Artaldiak be-beka duaz</p>
<p>arrats leun onen bidietaz!</p>
        </body>
      </text>
      <text>
        <front>
          <head rend='Bold'><p>ABESLARI BATI</p></head>
        </front>
        <body>
<p>Eta arrats a baxen samurrik</p>
<p>etzan ixan leyar mietan!</p>
<p>Aren soin ederra langorik,</p>
<p>iñoiz etzan auldu laketan.</p>
<p>Irri ta dantza-zale eguan</p>
<p>atzak marpilla baxen zuri.</p>
<p>Ta pijanu aren kolkuan</p>
<p>eun txindor ebiltzan urduri.</p>
<p>Bidaldi luzerako deya</p>
<p>esku-artian ebilkijon.</p>
<p>Gauza argijenganako leya</p>
<p>ortzi—ziar igasi yakon.</p>
<p>Bere Agur Miren zurija</p>
<p>Schubert'i ostu gura eutsan.</p>
<p>Esku arein dardar bixija</p>
<p>izpi-otsa zan ler-ostrotzan.</p>
<p>Alan geratu zan ixillik</p>
<p>kantarik leunena kantetan.</p>
<p>Eta arrats a baxen samurrik</p>
<p>etzan ixan leyar mietan!</p>
        </body>
      </text>
      <text>
        <front>
          <head rend='Bold'><p>JOSTALLUBA</p></head>
        </front>
        <body>
<p>Gauza orotzatz itz—dagin</p>
<p>ezpan gorridun andera.</p>
<p>Odol-larrosen antzera</p>
<p>zabaltzen dozan mosumin</p>
<p>Eure Itz-jarijon orrekin</p>
<p>egunak yaukok gelkera!</p>
<p>Urre-zar don arrats-bera</p>
<p>eta lerdijoi ereskin</p>
<p>Nik, jaramon-egitteka,</p>
<p>begizten aunat barreka</p>
<p>odeyakaz amesetan</p>
<p>Baña jarrai-egin karden,</p>
<p>eresa baiton ederren</p>
<p>andera baten itzetan.</p>
        </body>
      </text>
      <text>
        <front>
          <head rend='Bold'><p>ESPAÑARTSU BATENA</p></head>
        </front>
        <body>
<p>Aprilleko goiz argijan</p>
<p>azkar etorran Rui-Albar.</p>
<p>Garoz ziran landak-ziar</p>
<p>jaun ederren zan zaldijan.</p>
<p>Bide au dagon loratsu</p>
<p>españartxu janzki gorri!</p>
<p>Gaimelur kolore bixi</p>
<p>itza lar labana dozu:</p>
<p>—Landan agon euzkotarño,</p>
<p>usotxu bat don ortzian:</p>
<p>atorn neurekin bidian</p>
<p>zaldi-ganian matteño.—</p>
<p>Españadiko españar</p>
<p>zugatz-puntan ene usua.</p>
<p>Baso-bidez, azkar ua</p>
<p>kolore ederdun Rui-Albar—</p>
<p>Ondo entzunen ementxe</p>
<p>gaste aren berresana:</p>
<p>—Neure gaztelu gurena</p>
<p>litxaken eure jauretxe.</p>
<p>Zidar utzezko janzkijak</p>
<p>emonen dauznat dotetzat</p>
<p>Amar neskame laguntzat;</p>
<p>argiz zarrak. gauz gastiak.—</p>
<p>—Españar zaldun lerdena</p>
<p>etxuat biar doterik.</p>
<p>Ez-ta jauregi ederrik.</p>
<p>Aski yuat attarena.</p>
<p>Iru gixalan yaukodaz</p>
<p>larrosa gorri mayetzan.</p>
<p>Eun ardi zuri larrean</p>
<p>eun ardi euren labittaz.—</p>
<p>—Baña mendarte onettan</p>
<p>mattale onik eztaukon. —</p>
<p>—Neure mattez milla gixon</p>
<p>kantaz yabiltzak landetan!—</p>
        </body>
      </text>
      <text>
        <front>
          <head rend='Bold'><p>MENDIGOXALIARENA</p></head>
        </front>
        <body>
<p><hi rend='Italic'>Basaldua' tar Kepa'ri</hi></p>
<p><hi rend='Bold'> I</hi></p>
<p>Mendi eze, ikurrin eder,</p>
<p>azke nai zattut axian.</p>
<p>Amar gasteren lerdena</p>
<p>makilla luzez bidian!</p>
<p>Mendi-bitxidor berdiok,</p>
<p>arin or duaz kantari:</p>
<p>«Dana emon biar yako</p>
<p>matte dan azkatasunari».</p>
<p>Eta ixil dago arratsa</p>
<p>Euzkadi'ko lur-ganian.</p>
<p>Amar gasteren lerdena</p>
<p>makilla luzez bidian!</p>
<p><hi rend='Bold'> II</hi></p>
<p>Gastedi orren didarra</p>
<p>bai-dala didar zolija!</p>
<p>Aberri baten samiñez</p>
<p>urduri dabil errija.</p>
<p>Azkatasun-goxalderuntz</p>
<p>sugarra dira basuak.</p>
<p>Sugarra basuak eta</p>
<p>zidar argija itxasuak.</p>
<p>Or duan ozte-aldrea</p>
<p>aberri-minez kantari:</p>
<p>«Dana emon biar yako</p>
<p>matte dan azkatasunari».</p>
<p><hi rend='Bold'> III</hi></p>
<p>Gaste orreik goruntz duaz</p>
<p>abesti eta ikurriñez.</p>
<p>Lañuan baño tiro otsak:</p>
<p>bedartza dager odolez.</p>
<p>Ikaraz duaz usuak,</p>
<p>mendija dago ixillean,</p>
<p>Amar gasteren lerdena</p>
<p>bixitza-barik lurrean!</p>
<p>Eta illuntziko bakian</p>
<p>norbattek darrai kantari:</p>
<p>«Dana emon biar yako</p>
<p>matte dan azkatasunari».</p>
        </body>
      </text>
      <text>
        <front>
          <head rend='Bold'><p>MUTXURDIÑA</p></head>
        </front>
        <body>
<p>Ardo zuri,</p>
<p>Ardo gorri,</p>
<p>ittunik yagokan mutxurdin</p>
<p>poztu egik zurrut batekin.</p>
<p>Euki neban, euki antziña</p>
<p>—a zan ezkontsari panpiña—</p>
<p>talle-bako etxia.</p>
<p>Euririk etzan egunetan</p>
<p>antxe bai-nebala topetan</p>
<p>egizko aterpia.</p>
<p>Aren nayez eldu yatazan</p>
<p>senargai bi, bijak konkorrak.</p>
<p>Ardanetxeko zorrak</p>
<p>alan kentzeko esperantzan!</p>
<p>Ardo zuri,</p>
<p>Ardo gorri,</p>
<p>ittunik yagokan mutxurdin</p>
<p>poztu egik zurrut batekin.</p>
<p>Ardo gozoena edanik</p>
<p>zato batekin nintzalarik,</p>
<p>—ilgo al da betiko—</p>
<p>etorri yatan, bein, etorri,</p>
<p>mutil maingo, aurpegi-gorri,</p>
<p>nerekin ezkontzeko.</p>
<p>Mattasun zin asko egiñik</p>
<p>edan eustan zato gustija.</p>
<p>Ene ordi txarrija</p>
<p>gero laga nindun bakarrik!</p>
<p>Ardo zuri,</p>
<p>Ardo gorri,</p>
<p>ittunik yagokan mutxurdin</p>
<p>poztu egik zurrut batekin.</p>
<p>Orain aukot euki zatua</p>
<p>—gatz-barik ene lapikua—</p>
<p>samin danen pozkarri.</p>
<p>Artu nagik eure mattetzat</p>
<p>emongo aut eskontsaritzat</p>
<p>laztan samurra sarri.</p>
<p>Goxian goiz ardanetxera</p>
<p>bete-bete egunez aguan.</p>
<p>Ta gabaz sotonduan</p>
<p>sorgin ipuñak kantatzera.</p>
<p>Ardo zuri,</p>
<p>Ardo gorri,</p>
<p>ittunik yagokan mutxurdin</p>
<p>poztu egik zurrut batekin.</p>
        </body>
      </text>
      <text>
        <front>
          <head rend='Bold'><p>OTSOKORENA</p></head>
        </front>
        <body>
<p><hi rend='Bold'> I</hi></p>
<p>Zidar-uledun otsoko</p>
<p>ibai ori dokan zabala!</p>
<p>Beste aldian ba'engo</p>
<p>arkume eukek jan ala.</p>
<p>Gose orrentzat bazkari</p>
<p>bildots zurijak yagozak</p>
<p>bedar ezian dantzari.</p>
<p>Metu egixak agiñak!</p>
<p>Zidar uledun otsoko</p>
<p>ibai ori dokan sakona!</p>
<p>Sakerak yaukon ontzitto</p>
<p>ibairako dokan ona!</p>
<p><hi rend='Bold'> II</hi></p>
<p>—Sakera, saker lagunoi,</p>
<p>pagua eder mendijan;</p>
<p>baña ire tayu lerdenoi</p>
<p>ederrago dok ontzijan—.</p>
<p>—Neure otsoko potoko</p>
<p>txorija eder egaizka:</p>
<p>ekar egistak usoko</p>
<p>ta iragoko aut arinka—.</p>
<p>—Sakera, saker argija,</p>
<p>iru egi ixango dozak</p>
<p>eure lan orren sarija.</p>
<p>Igi egixak arraunak—.</p>
<p><hi rend='Bold'> III</hi></p>
<p>—Neguba baño leunago</p>
<p>udea yabilk baratzan—.</p>
<p>Urretxindor ori ago</p>
<p>kanta-kantari zugatzan!</p>
<p>Ibai-erdijan batela</p>
<p>au zan bigarren egija:</p>
<p>—Iñoiz etxuak upela</p>
<p>eure jarrai, moskortija—.</p>
<p>Beste aldia ikuturik</p>
<p>olan mintza zan otsoko:</p>
<p>—Lana ba-dagik dubarik</p>
<p>eztok jango ogittan asko!—</p>
<p><hi rend='Bold'> IV</hi></p>
<p>Zidar-uledun otsoko</p>
<p>ibai ori dok sakona!</p>
<p>Sakerak yaukon ontzitto</p>
<p>ibairako dokan ona!</p>
<p>Otsoko eta sakera</p>
<p>alkarren jarki yabiltzak.</p>
<p>Ene artzain bildur-bera</p>
<p>bildots zurijak nun dozak?</p>
<p>Tarranpatan-tan, tarra-pan,</p>
<p>—bare dok ibai zabala—</p>
<p>otsoko ba-yabilk dantzan</p>
<p>arkuma yok, ba, jan ala.</p>
        </body>
      </text>
      <text>
        <front>
          <head rend='Bold'><p>ONDARTZA</p></head>
        </front>
        <body>
<p><hi rend='Italic'>(Bixitza onek itxasua iduri)</hi></p>
<p>Uñak jaurtiki bixitzara</p>
<p>bete baten itxartu nintzan!</p>
<p>Zein bidez nuake leara?</p>
<p>Galdu naz, galdu, neure battan!</p>
<p>Zador baten igeri nabil</p>
<p>sentiki, ez ikuski, ura.</p>
<p>Zabal au begitzez ezin bil</p>
<p>ta nerau naz orren bakura!</p>
<p>Goguak zabal dauz begijak;</p>
<p>bakarrik enintzan uretan?</p>
<p>Emen igeri ume gustijak;</p>
<p>beso-oska bat dantzut uñetan!</p>
<p>Soña gel, baña ez gogua,</p>
<p>Uberaldi au nondik dator?</p>
<p>Azalez dan bake osua!</p>
<p>Nora narok beraldi gogor?</p>
<p>Baña enedin auldu urean</p>
<p>gentza yagok ba, itxas-ganian.</p>
<p>Natzan lotan zabal neurgian</p>
<p>erijotz-uin otzak naruan!</p>
        </body>
      </text>
      <text>
        <front>
          <head rend='Bold'><p>ITXAS-ONDOKOENA</p></head>
        </front>
        <body>
<p>Itxas-ertzeko matte-miñak</p>
<p>zenbat itxaro-orduz egiñak!</p>
<p>Kai argijak margoz beterik</p>
<p>ta ontzijak dantzan uretan,</p>
<p>arraunak, ego-ordez, zabalik.</p>
<p>Eme azan itxas urdiña!</p>
<p>itxastar orrein begijetan</p>
<p>nok jarri yok arrisku-miña?</p>
<p>Usain ta edari bakanak</p>
<p>batzen dabez kai gustijetan.</p>
<p>Muñentzat prest daukez ezpanak!</p>
<p>Itxas-ertzeko matte-miñak</p>
<p>zenbat itxaro-orduz egiñak!</p>
<p>Portu-aldeko gastarua</p>
<p>galtzori danen seme zara</p>
<p>ta ibilkorra dozu gogua!</p>
<p>Lurrera zatorzan orduban</p>
<p>barriz zagoz uñai begira.</p>
<p>Deiren bat dantzuzu barruban!</p>
<p>Orra or berein zapi zuri!</p>
<p>Agur baten uso-dardara</p>
<p>euren gora-berak iduri.</p>
<p>Itxas-ertzeko matte—miñak</p>
<p>zenbat itxaro-orduz egiñak!</p>
<p>Or ba-duaz urdin-ganian</p>
<p>baña kayan dagoz mattiak</p>
<p>zapi zurijak atz-artian.</p>
<p>Alkarren zain egongo dira</p>
<p>itxaso ta liorrekuak:</p>
<p>oneik ur, areik lur-begira!</p>
<p>Bittartian portu-ertzetan</p>
<p>bakarrik andra eta umiak</p>
<p>zintzo iraungo dira lanetan.</p>
<p>Itxas-ertzeko matte-miñak</p>
<p>zenbat itxaro-orduz egiñak!</p>
        </body>
      </text>
      <text>
        <front>
          <head rend='Bold'><p>ARDUA TA ATSUA</p></head>
        </front>
        <body>
<p>Ardua eta atsua</p>
<p>bijak dantza-dantzari</p>
<p>Ai geure lapikua</p>
<p>ur-barik erre-bixi!—</p>
<p>Atsuak arduari,</p>
<p>katuba dala</p>
<p>suteko ziñaldari:</p>
<p>—Ardo zargala</p>
<p>zelan matte audan nik.</p>
<p>Nirekin ezkontzeko</p>
<p>eldu intzan Nabarra'tik.</p>
<p>Eldu intzan Nabarra'tik</p>
<p>ainbat zango egiñik.</p>
<p>Ardua eta atsua</p>
<p>bijak dantza-dantzari</p>
<p>—Geure buskentz gozua</p>
<p>katubaren janari!</p>
<p>Arduak atsuari,</p>
<p>sugarra dala</p>
<p>suteko ziñaldari:</p>
<p>—Atso mamala</p>
<p>beste senar bat don ik.</p>
<p>Eurekin dantzatzeko</p>
<p>ekar non ardetxetik.</p>
<p>Ekar non ardetxetik</p>
<p>aren praken trukerik.</p>
<p>Ardua eta atsua</p>
<p>bijak dantza-dantzari</p>
<p>—Ene, bixar moltsua</p>
<p>erre yaka atsuari!—</p>
        </body>
      </text>
      <text>
        <front>
          <head rend='Bold'><p>UDABARRIKO AUTORKUNTZA</p></head>
        </front>
        <body>
<p>Din-dan, balendan,</p>
<p>elixako atetan</p>
<p>gixon bat dilindan.</p>
<p>—Zer egin dozu pekatu</p>
<p>pagoen lagun bakarra?—</p>
<p>—Ote-lore bat triskatu</p>
<p>eta samindu dot larra—.</p>
<p>—Ori eztozu pekatu.</p>
<p>Mendi-usañez eskubak</p>
<p>ezin daikezuz orbandu.</p>
<p>Zabalik dozuz zerubak!—</p>
<p>Din-dan, balendan,</p>
<p>elixako atetan</p>
<p>gixon bat dilindan.</p>
<p>—Zer egin dozu pekatu</p>
<p>izarren izpi-zalia?—</p>
<p>—Abo gorri bat laztandu</p>
<p>axe yatan, ba, mattia—.</p>
<p>—Ori eztozu pekatu.</p>
<p>Neskutz-usañez espanak</p>
<p>ezin daikezuz orbandu.</p>
<p>Zabalik dozuz zerubak!—</p>
<p>Din-dan, balendan,</p>
<p>elixako atetan</p>
<p>gixon bat dilindan.</p>
<p>—Zer egin dozu pekatu</p>
<p>piztijen etsai ankerra?—</p>
<p>—Ene emaztetxuba urkatu</p>
<p>ordia zan, ba, ta alperra—.</p>
<p>—Ori, eztozu pekatu.</p>
<p>Odol gorrijaz eskubak</p>
<p>ezin daikezuz orbandu.</p>
<p>Zabalik dozuz zerubak—</p>
<p>Din-dan, balendan,</p>
<p>elixako atetan</p>
<p>gixon bat dilindan.</p>
<p>—Zer egin dozu pekatu</p>
<p>zelai ezeko anka-arin?—</p>
<p>—Apez-ardua bukatu</p>
<p>axe bai-yatan atsegin—.</p>
<p>—Ori da, ori pekatu!</p>
<p>Parka-eza dan obenak</p>
<p>gogua dautzu orbandu.</p>
<p>Eruan zagiz txerrenak!—</p>
<p>Din-dan, balendan,</p>
<p>elixako atetan</p>
<p>gixon bat dilindan.</p>
        </body>
      </text>
      <text>
        <front>
          <head rend='Bold'><p>ZELAYAN</p></head>
        </front>
        <body>
<p>Lora-billa neskea</p>
<p>larrarantza dua.</p>
<p>Bera loretan lore,</p>
<p>lore gorengua.</p>
<p>Ene mattia,</p>
<p>zelaiko galpidia!</p>
<p>Larratik ittun dator,</p>
<p>ittun, bai, neskea.</p>
<p>Miñez dozu barrena,</p>
<p>negarrez bijotza.</p>
<p>Bijotz-barruban dozu</p>
<p>arantza zorrotza.</p>
<p>Ene gaxua,</p>
<p>illun dozu gogua!</p>
<p>Zeure matrail-lorea</p>
<p>zimeldubaz dua.</p>
<p>Lore-billa neskea</p>
<p>larrarantza dua.</p>
<p>Lora-billa jutian</p>
<p>galdu dau gogua.</p>
<p>Ene mattia,</p>
<p>zelaiko galpidia!</p>
<p>Loretan lore zanak</p>
<p>galdu dau beria.</p>
        </body>
      </text>
      <text>
        <front>
          <head rend='Bold'><p>MAYATZEKO GURUTZA</p></head>
        </front>
        <body>
<p>Mayatzeko gurutz donia</p>
<p>baserrijetan jaya zara</p>
<p>Lora barriz azan bidia</p>
<p>zuzendu nagik ermittara!</p>
<p>Mayatz-axio, geldi ago!</p>
<p>Loraz, eder. latxin gustija,</p>
<p>baña gaste dan a ariago.</p>
<p>Batan-usañez kutxan dauka,</p>
<p>kutxan dauka gona gorrija.</p>
<p>Oi, atera egin lasterka!</p>
<p>Gona gorri, burzapi zuri,</p>
<p>zein lirain aznat iduri</p>
<p>alai abilñan neska-barri!</p>
<p>Mayatzeko gurutz donia</p>
<p>baserrijetan jaya zara</p>
<p>Lora barriz azan bidia</p>
<p>zuzendu nagik ermittara!</p>
<p>Onetsirik dagoz zelayak:</p>
<p>soloz-solo apeza ibilki</p>
<p>esan dauz oi-diran otoyak.</p>
<p>Baseleiz-gorako bidiak</p>
<p>tanbolin orrek zein ederki</p>
<p>pozten dauzan. Ots mattatijak!</p>
<p>Gastaro, eder dan lorea,</p>
<p>eugaz yabilk mutil-kantea</p>
<p>ta neskatxen dantzaketea.</p>
<p>Mayatzeko gurutz donia</p>
<p>baserrijetan jaya zara</p>
<p>Lora barriz azan bidia</p>
<p>zuzendu nagik ermittara!</p>
<p>Senargayok, arin mendira!</p>
<p>Mayatzeko Gurutz deunetan</p>
<p>gustijak matte-mintzen dira.</p>
<p>Amasei jorraildun neskatxa.</p>
<p>—egak dozan orkatilletan?—</p>
<p>Axe miak daunan bekatxa!</p>
<p>Gona gorri, burzapi zuri,</p>
<p>mattasuna dautsan norbatti?</p>
<p>Pozez abiln dantza-dantzari!</p>
<p>Mayatzeko Gurutz(a) donia</p>
<p>baserrijetan jaya zara</p>
<p>Lora barriz azan bidia</p>
<p>zuzendu nagik ermittara!</p>
        </body>
      </text>
      <text>
        <front>
          <head rend='Bold'><p>ZIÑISTE-BAKUARENA</p></head>
        </front>
        <body>
<p>Igande goiz au landa-gain dager</p>
<p>—egal urdiñak dardarka airian</p>
<p>Zugasti, itxartu barri, bai eder!</p>
<p>Kanpai-otsa zein karden axian.</p>
<p>Gauz orok dauke Jainko betia;</p>
<p>arnas deunak muin dautse niñijan,</p>
<p>Oi latxin zabal orren bakia,</p>
<p>neure otoi au galdu bedi eugan!</p>
<p>«Ziñismen neure begija zanian</p>
<p>goiz oneik euken argi biguna!</p>
<p>Baña bein barna lañotu yatan</p>
<p>eta inguruban dodan illuna!»</p>
<p>Odei zuri bat —itzal baltziskaz—</p>
<p>bedar eze-gain bai samur dabil!</p>
<p>Muga leunenak aurkhintzak daukaz</p>
<p>ta artotza an dago, ez ots, ez ixil.</p>
<p>Barne ta kanpo Jainko aztarrak</p>
<p>baña ilta daukot fede dirdaya.</p>
<p>Soil matte dodaz latxin ta lerrak;</p>
<p>itxas urdiñak dauken alaya.</p>
<p>Eta goiz garden onen bakian</p>
<p>barriz ots-dagit, au ots bixija!</p>
<p>«Barne ontan nok senti zeinkian</p>
<p>samin ta poza azan begija!»</p>
        </body>
      </text>
      <text>
        <front>
          <head rend='Bold'><p>IRU ZALDUNAK</p></head>
        </front>
        <body>
<p><hi rend='Italic'>Irisarri'tar Joseba Koldobika'ri</hi></p>
<p>Goiz utsaren zubi zabalaz</p>
<p>iru zaldun argittan duaz!</p>
<p>«Atsegina dok bixitz-muina»</p>
<p>esan eban zaldun zurijak.</p>
<p>Leyar landuzko ontzi mioi</p>
<p>malko-antza yaukok ardauak!</p>
<p>Eta goiz-zubittik jaustian</p>
<p>ardoz busti euzan espanak!</p>
<p>Goiz utsaren zubi zabalaz</p>
<p>iru zaldun argittan duaz!</p>
<p>«Emia dok ludiko poza»</p>
<p>zaldun gorrijak esan eban.</p>
<p>Bere mosu leunen ederra</p>
<p>urre zarra dan arrats mian!</p>
<p>Ta usañez espanak eukozan</p>
<p>goiz-zubittik jausi zanian!</p>
<p>Goiz utsaren zubi zabalaz</p>
<p>iru zaldun argittan duaz!</p>
<p>«Aberrija dok zorun-utsa»</p>
<p>zaldun berdiak ots-egijan.</p>
<p>Burnizko ezpaten dirdiraz</p>
<p>berein gixon ziran mendijan.</p>
<p>Eta goiz-zubittik jaustian</p>
<p>aintzak muin-eutsan bekokijan!</p>
<p>Goiz utsaren zubi zabalaz</p>
<p>iru zaldun argittan duaz!</p>
        </body>
      </text>
      <text>
        <front>
          <head rend='Bold'><p>BOLUTXU ZURIJA</p></head>
        </front>
        <body>
<p>Bolu-bolutxu zurija,</p>
<p>—zamarijen txilin-otsa</p>
<p>Bolutxuko goiz argija,</p>
<p>errotarrijen dunbotsa!</p>
<p>Andaparan ura dago</p>
<p>—zidar-litsa markal-artez</p>
<p>Errotarime lirañoi</p>
<p>ain zuri zagoz urunez!</p>
<p>iri egixuz atiak</p>
<p>ura dabil, ba, lasterrez.</p>
<p>Bolu-bolutxu zurija,</p>
<p>—zamarijak emen dira—.</p>
<p>Bolutxuko goiz erdija,</p>
<p>zamaldunak or begira.</p>
<p>Eio bolu orrek, eio,</p>
<p>baratzan dabil axia,</p>
<p>Errotarime lerdenak</p>
<p>zangorriz dauko ulia.</p>
<p>Zidarrezko kiridunoi</p>
<p>arinka yabilk unia!</p>
<p>Bolu-bolutxu zurija,</p>
<p>—zamari-otsak urrunan—.</p>
<p>Bolutxuko iluntz argija,</p>
<p>ixarrak dagoz urdiñan</p>
<p>Bolu-bolutxu, zer dozu?</p>
<p>Egaz dabil arranua.</p>
<p>Makal-arteko bidexkaz</p>
<p>zerran igesi bikua.</p>
<p>Zidar-litsa zein ñimiño,</p>
<p>boluba gelditzen dua!</p>
<p>Bolu-bolutxu zurija,</p>
<p>—orra or ixar dirdira—.</p>
<p>Bolutxuko gau argija,</p>
<p>zamaldunak galdu dira!</p>
        </body>
      </text>
      <text>
        <front>
          <head rend='Bold'><p>LANGILLE ERAILDU BATI</p></head>
        </front>
        <body>
<p><hi rend='Bold'> I</hi></p>
<p>Ene Bizkai'ko miatze gorri</p>
<p>zauri zarae mendi ezian!</p>
<p>Aurpegi balzdun miatzarijoi</p>
<p>ator pikotxa lepo-ganian.</p>
<p>Lepo-ganian pikotx zorrotza</p>
<p>eguzki-diz-diz ta mendiz bera.</p>
<p>Ator bideskaz, —goxa sorbaldan—,</p>
<p>kezko zeruba yaukon olera.</p>
<p>Opor-otsa dok txaide zabalan,</p>
<p>—ukabil sendo, soñanzki urdin—.</p>
<p>Jaubiak, barriz, nasai etzunda,</p>
<p>laguntzat auke, i, urrutizkin.</p>
<p>Aurpegi balzdun miatzarijoi</p>
<p>ari bittartez deyak yabiltzak.</p>
<p>Bideskan zelan dirdir-yagijek</p>
<p>txapel-okerren kapela baltzak!</p>
<p>Orreik yaukoen gaizkin-itxura</p>
<p>sispa luziak lepo-ganian!</p>
<p>Ene Bizkai'ko miatze gorri,</p>
<p>zauri zarae mendi ezian!</p>
<p><hi rend='Bold'> II</hi></p>
<p>Mendiz bera lau txapel-okerrez</p>
<p>aurpegi balzdun miatzarija.</p>
<p>Begi baltz orreik sastakai dozak</p>
<p>baña zatittu ezin esija.</p>
<p>Noruntz aroe esku-lotuta</p>
<p>burni margodun gorputz gogorroi?</p>
<p>Sendua ba'intz, etsai-odolez</p>
<p>bustiko eunkek pikotx zorrotzoi!</p>
<p>Nerbion-ertzok, —tranbi-dardara—,</p>
<p>azkatu-nayez, zenbat alegin!</p>
<p>Baña olaen zarata-artian</p>
<p>aren ayotsik adittu-ezin!</p>
<p>Sispa luziak sutan yagozak,</p>
<p>—opor-zaratak txaide zabalan—.</p>
<p>Aurpegi balzdun miatzarijoi</p>
<p>igeri adi eure odolan...!</p>
<p>Txapel-okerrak edango yabek</p>
<p>ardao onena Gomez-etxian.</p>
<p>Ene Bizkai'ko miatze gorri,</p>
<p>zauri zarae mendi ezian!</p>
        </body>
      </text>
      <text>
        <front>
          <head rend='Bold'><p>ARTZAIN BATEN ERIJOTZEAN</p></head>
        </front>
        <body>
<p><hi rend='Bold'> I</hi></p>
<p>Zidarrezko bost sastakai</p>
<p>nok jasan daikez aldian?</p>
<p>Zidarrezko bost sastakai</p>
<p>zeure itzak dantza-aldijan.</p>
<p>Lapur-gaba baltz onetan</p>
<p>zaldi zurixka arin ua,</p>
<p>Artzain: zer dok begijetan?</p>
<p>Erijo'k ete arua?</p>
<p>Espa urten yaken lerdijai;</p>
<p>a zan espa gau baltzean!</p>
<p>Zidarrezko bost sastakai</p>
<p>nok jasan daikez aldian?</p>
<p><hi rend='Bold'> II</hi></p>
<p>Urrun zara, urrun mendija,</p>
<p>borde ori urrunago!</p>
<p>Soil dator zdldi zurija:</p>
<p>zeure jaube illa nun dago?</p>
<p>Arin zuaze ler-barna</p>
<p>pagoen itxal baltzera!</p>
<p>Ixarrok, bedartzak barna!</p>
<p>Artzañorak, lats-artera!</p>
<p>Zelan iretargl-izpijai</p>
<p>barre-egijen lur-ganian!</p>
<p>Zidarrezko bost sastakai</p>
<p>nok jasan daikez aldian?</p>
<p><hi rend='Bold'> III</hi></p>
<p>Saspi arratsez ardijak</p>
<p>ekin eutsen negarrari.</p>
<p>Saspi goxaldez tordantxak</p>
<p>ekin eutsen ixillari.</p>
<p>Orok negar-egin eutsen,</p>
<p>orok, neska batek ezik.</p>
<p>Ura joian negar baten,</p>
<p>lorak ziran zimeldurik.</p>
<p>Ilda zan-arren, bai nasai</p>
<p>zauririk ez aragijan!</p>
<p>Zidarrezko bost satakai</p>
<p>sakon eukozan ariman!</p>
        </body>
      </text>
      <text>
        <front>
          <head rend='Bold'><p>ETXEKO ALABEA</p></head>
        </front>
        <body>
<p><hi rend='Italic'>(Aita nuen saltzaile)</hi></p>
<p><hi rend='Bold'> I</hi></p>
<p>Arrats-autsak daukoz bidiak!</p>
<p>Lau zaldun datorz España'tik</p>
<p>Mairu-erriko mairu baltzak</p>
<p>zidar eta urrez zamaturik.</p>
<p>Lau zaldi zuri, ugel gorri,</p>
<p>zidarrezko aukoz bitsetan.</p>
<p>Arin-arin, axia iduri,</p>
<p>eguak daukez zangoetan.</p>
<p>Zidar eta urrez zamaturik</p>
<p>Lau zaldun datorz España'tik.</p>
<p><hi rend='Bold'> II</hi></p>
<p>Etxeko alaba liraña</p>
<p>itxi eyozu dantzeari.</p>
<p>Txirula alai dabil, baña</p>
<p>eder zayakoz mairuari.</p>
<p>Jantzi zadi gonantza gorriz</p>
<p>zaldi-otsak dira landetan.</p>
<p>Zagoz lirain, aurpegi argiz,</p>
<p>irrizko lorak ezpanetan.</p>
<p>Itxi eyozu dantzeari</p>
<p>eder zayakoz mairuari.</p>
<p><hi rend='Bold'> III</hi></p>
<p>—Neure alaba, ez negarrik</p>
<p>ondo zaldu zaugu dirutan.</p>
<p>Berreun urre-dukat arturik</p>
<p>eta saspi dupa eztittan—.</p>
<p>Lau zaldi zuri, ugel gorri,</p>
<p>mairu-errira zailu duaz.</p>
<p>—Txiribogin: ardua neuri,</p>
<p>edontzi au bete naparraz.</p>
<p>Berreun urre-dukat arturik</p>
<p>neure alaboi, ez negarrik!—.</p>
        </body>
      </text>
      <text>
        <front>
          <head rend='Bold'><p>MAYATZEKO KANTEA</p></head>
        </front>
        <body>
<p>Landak zidar diran unian</p>
<p>gogai au ba-juat airian!</p>
<p>Lora-erditze leuna dauko</p>
<p>euri-mattale zan latxiñak,</p>
<p>Eta irustatzak, apez-antzo,</p>
<p>buruban daukez purpesentak.</p>
<p>Gari gotti eta arto musker</p>
<p>nok jarijok ainbeste atzon?</p>
<p>Sasitzak eurek zein eder!</p>
<p>Baña gogai au ezin-egon!</p>
<p>Landak zidar diran unian</p>
<p>gogai au ba-juat airian.</p>
<p>Samurki dabiltzan axiok</p>
<p>kantari dirautse bidian:</p>
<p>«Tori usañezko egalok</p>
<p>latsak laztandu dagixuzan»</p>
<p>Ta begi-zabal dan loreak:</p>
<p>«Ago beti neure mattale</p>
<p>oraintxe dira mayetz-pestak</p>
<p>ta abarrak dagoz txinta-zale».</p>
<p>Landak zidar diran unian</p>
<p>gogai au ba-juat airian!</p>
<p>Beretzat eztago zugatzik</p>
<p>naiz ta loren eztegu-iduri.</p>
<p>Sagardi orrek zer dagik</p>
<p>ezkonbarri bat legez zuri?</p>
<p>Neure gogai au egaz dua</p>
<p>oyanok baño urrunago.</p>
<p>Naikun bixi batek darua</p>
<p>ta atxillotuko daunik eztago.</p>
<p>Landak zidar diran unian</p>
<p>gogai au ba-juat airian!</p>
<p>Baña zeure balkoi-ondotik</p>
<p>dardar igarotzen danian</p>
<p>mauak irri-dagitse pozik.</p>
<p>Egal-otsak dabiltz airian!</p>
<p>Orduban bai geratzen dala</p>
<p>zaurittu dan uso bat legez!</p>
<p>Mayatzeko elai apala</p>
<p>txirrika dabil zeure ederrez!</p>
<p>Landak zidar diran unian</p>
<p>gogai au ba—juat airian!</p>
        </body>
      </text>
      <text>
        <front>
          <head rend='Bold'><p>TXO MOSKORTUBA</p></head>
        </front>
        <body>
<p>Itxastarren barre-zantsuak</p>
<p>txo arek edan baitaruak!</p>
<p>Ez, ezegik edan pattarrik</p>
<p>gorputz baltziskadun umia!</p>
<p>Illundu yak begi-unia</p>
<p>eta eztakuskek zerurik.</p>
<p>Auxe samiña,</p>
<p>yanzki medun txo panpiña</p>
<p>ta zut egon-eziñik yagok!</p>
<p>Itxas—otsuok</p>
<p>kendu orri pattar—laketa</p>
<p>ara—onaka yabilk—eta!</p>
<p>Dantza ta dantza, lotu-barik,</p>
<p>ixai zaurittu bat yirudik.</p>
<p>Bere keñubak dozak loyak!</p>
<p>Ontzi-gibelan kentzen yozak</p>
<p>alkondara ta praka urdiñak.</p>
<p>Auxe samiña,</p>
<p>itxastarren barre-zantsuak</p>
<p>txo arek edan baitaruak!</p>
<p>Zer dok bare arrats oztiña!</p>
<p>Eta soñutzik</p>
<p>urtzi eder baten antzera</p>
<p>begi bijak lausoz beterik</p>
<p>jausi yakuk itxas-barnera!</p>
        </body>
      </text>
      <text>
        <front>
          <head rend='Bold'><p>TXIRIBOGIÑAREN ALABEA</p></head>
        </front>
        <body>
<p><hi rend='Bold'> I</hi></p>
<p>Txiribogin-alaba ori</p>
<p>bai eder edontzi-artian!</p>
<p>Gixonak dedaten unian</p>
<p>ezpanetan dozun barreirri!</p>
<p>Irri orrek illundu daike</p>
<p>goxez argijen dan eguna.</p>
<p>Ura ba'litz zeure ederkuna</p>
<p>iñor, be, egarri elitzake!</p>
<p>Baña askotxuk edan nai zattu</p>
<p>ta odol bigurtuko da ura.</p>
<p>Giriñak dauken aizto-itxura</p>
<p>zeure irrijak, ba, metzen dittu.</p>
<p><hi rend='Bold'> II</hi></p>
<p>Itzal balzdun ordi mindubak</p>
<p>jokuan dabiltz mai-ganetan.</p>
<p>Gau ta egun daukoz kartetan</p>
<p>zeureganako matte-miñak.</p>
<p>Ardoz ez, moskorti, ederrez,</p>
<p>abesten dabez kanta loyak.</p>
<p>Ta tinko ditxaro bakotxak</p>
<p>rri orrein jaube-ixan nayez.</p>
<p>Baña napar-ardua baño</p>
<p>tabernereak eztau saltzen.</p>
<p>Moskorti ezta iñoiz egoten</p>
<p>berak barnean daukon matteño.</p>
<p><hi rend='Bold'> III</hi></p>
<p>Norentzat baña ete-dira</p>
<p>samin utsa diran irrijak?</p>
<p>Airian duaz edontzijak!</p>
<p>Bixi dabil aizto-dirdira!</p>
<p>Zenbat neke-ots, zenbat oyu!</p>
<p>Lurrera jausten dira itzalak,</p>
<p>moskortijen itzal mindubak.</p>
<p>Danak dagoz zauriz urratu!</p>
<p>Odol-litsa datza tabernan</p>
<p>mattasun-oben bat iduri</p>
<p>Tabernerea barriz, leunki</p>
<p>irripar dago ontzi-artian!</p>
        </body>
      </text>
      <text>
        <front>
          <head rend='Bold'><p>BEGIJEN OMENEZ</p></head>
        </front>
        <body>
<p>Galai-galaitxu,</p>
<p>—mertxikondua dago loretsu­.</p>
<p>matte-min diran begi argijak</p>
<p>eztabez biar zeure gezijak.</p>
<p>Mattagar dabil kantari</p>
<p>—tinko urrezko uztaya—</p>
<p>pinpilinpauxen eiztari.</p>
<p>Oi, egadun aur itsuba,</p>
<p>jaurti egixu dardaya,</p>
<p>irrijen dardai sutsuba!</p>
<p>Galai-galaitxu,</p>
<p>—bitxidor ori dago argitsu—:</p>
<p>matte-min diran begi argijak</p>
<p>eztabez biar zeure gezijak.</p>
<p>Ixil zagoze zugatzok,</p>
<p>axioi abil leunkiro</p>
<p>naspildu-barik ametsok!</p>
<p>Mattagar dua eiztari:</p>
<p>baña neskatxak mekiro</p>
<p>eragin dautso dardari.</p>
<p>Galai-galaitxu,</p>
<p>—ollar gorrija dago arrotsu-:</p>
<p>matte-min diran begi argijak</p>
<p>eztabez biar zeure gezijak.</p>
<p>—Dardairik gabe neskutza,</p>
<p>zaurittu dozu, zaurittu</p>
<p>Mattagar aurran gorputza—.</p>
<p>Abestu alai txorijak!</p>
<p>Oi zelan diran ñirñirtu</p>
<p>neskatil aren begijak!</p>
<p>Galai-galaitxu,</p>
<p>—baratz osua dago usaintsu—:</p>
<p>matte-min diran begi argijak</p>
<p>eztabez biar zeure gezijak.</p>
        </body>
      </text>
      <text>
        <front>
          <head rend='Bold'><p>AMAYUR GAZTELU BALTZA</p></head>
        </front>
        <body>
<p><foreign> (Y ese castillo de Maya </foreign></p>
<p><foreign> que el duque me lo tenía).</foreign></p>
<p><hi rend='Italic'>Antzola'tar Joseba Mirena' ri, mattez</hi></p>
<p><hi rend='Bold'> I</hi></p>
<p>Amayur gaztelu baltz ori</p>
<p>—berreun gudari oro sumin—</p>
<p>zaintzen zattuben zaldun onak</p>
<p>Naparra-aldez egin dabe zin.</p>
<p>Izkillu gorriz zenbat gaste</p>
<p>bildur-bako mendittar lerden.</p>
<p>Eta orreik, Yatsu jaun orreik,</p>
<p>Jabier' eko zaldun guren.</p>
<p>Ikurrin bat —kate ta lilli—</p>
<p>torre gottijan zabal dago.</p>
<p>Bera salduko daun semerik</p>
<p>mendi onetan ezta jayo.</p>
<p>Amayur'ko ate-zain orrek</p>
<p>zidar turutaz oyu-egik.</p>
<p>Baztan-ibarran zenbat etsai,</p>
<p>arrotz-gabe eztago mendirik!</p>
<p><hi rend='Bold'> II</hi></p>
<p>Esitturik Amayur dauko</p>
<p>Miranda'ko konde Españarrak.</p>
<p>Orreik bai burnizko janzkijak,</p>
<p>ta urrezko ezpata-sagarrak!</p>
<p>Berekin dator, bai berekin,</p>
<p>Lerin'go eto orren semia.</p>
<p>Txakur txarrak jango al abe</p>
<p>erri-bako zaldun dongia.</p>
<p>Goiko aldetik asten dira,</p>
<p>asten dira subaga-otsez.</p>
<p>Orma-kontretan zenbat zurgu,</p>
<p>eta gezi zorrotzak airez!</p>
<p>Baña torrean zabal dabil</p>
<p>ikurrin bat —kate ta lilli—</p>
<p>Nok zapaldu ete dagikez</p>
<p>berreun gudari orok zoli?</p>
<p><hi rend='Bold'> III</hi></p>
<p>Amayur'ko gaztelu baltza</p>
<p>—jausi yatzuz torre gottijak—.</p>
<p>Baña, arrotza, etzadi geldu,</p>
<p>napar-seme dira gustijak.</p>
<p>Arresi gorri, zubi ausi,</p>
<p>—zein gitxi diran zaldun orreik—.</p>
<p>Erijo, samurño zakije</p>
<p>aberri-min baitabiltz eureik.</p>
<p>Miranda'ko konde gaizto orrek</p>
<p>jo egixuz zidar-turutak.</p>
<p>Ikurrin bat —kate ta lilli—</p>
<p>eztau laztanduko axeak.</p>
<p>Berreun gudari oso sumin</p>
<p>gaztelu-pian dagoz illik.</p>
<p>Ordutik ona, —zenbat laño—,</p>
<p>Naparruan ezta aberririk.</p>
        </body>
      </text>
      <text>
        <body>
<p><mentioned>Bertsio informatiko honen egilea: Josu Lavin; Urkiola, 1-1C 48990 - Getxo (Bizkaia)</mentioned></p>
        </body>
      </text>
    </group>
  </text>
</TEI.2>

