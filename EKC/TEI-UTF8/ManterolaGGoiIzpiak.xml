<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Goi-izpiak</title>
        <author>Gabirel Manterola</author>
        <respStmt>Ez dauka</respStmt>
     </titleStmt>
     <extent>6.188 hitz, 44.959 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>ManterolaGGoiIzpiak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/M/ManterolaGGoiIzpiak.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Goi-izpiak, Manterola'tar Gabirel. Jaungoiko-Zale, 1921</bibl>
        <notesStmt><note>Iturburuen datazioa: 1921</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-20-1</item></list>
       </keywords>
       <keywords scheme='euskalkia'>
         <list><item>E-BIZ</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Goi-izpiak -- Gabirel Manterola</docTitle>
    </front>
    <group>
      <text>
        <body>
<p>Manterola'tar Gabirel</p>
<p>Yauparia</p>
<p><hi rend='Bold'>GOI-IZPIAK</hi></p>
<p>(Itz-neurtuz)</p>
<p><hi rend='Italic'>Yaungoiko-Zale Bazkunari</hi></p>
<p><mentioned>Zornotzan.— Jaungoiko-Zale'ren Irarkolan</mentioned></p>
        </body>
      </text>
      <text>
        <front>
          <head rend='Bold'><p>IRAKURLEARI</p></head>
        </front>
        <body>
<p>Giza-biotzak yoranez beragandu gura dituan Egia ta Zorunak, ludi onetako gauzetan susterrik eztauke; eguzkiaren izpi beroan antzera goitiko igaliak dira; norberagandu gura dituanak ba, nai ta nai ez adimen biotzak goirantz yaso bear. Auxe dala-ia, gai onetzaz urte bi oneitan egin dituan itz-neurtu geyenak, aizkidetasunak bultzatuta egilleak idaztitxo onetan esitu dituanean, GOI-IZPIAK izentzat ezartea otu yako.</p>
<p>Elerti arauz begiratu ezkero, txorta onetan kimu asko moztu bearko litzakezala, baidakus; gai onetzaz ba, bere lenengo urratzak dira; baita elertizaletasunak baño egi-zaletasunak geyago eragin dautsolako. Baña <hi rend='Italic'>Jaungoiko-Zale-</hi>ko diranak behintzat abegi txarrik eztautsoela egingo baidaki ta, euren eskuartera bere leraz idaztitxo au zuzentzen dan ezkero, egillea opaltzen asartzen da.</p>
<p>Euskotar-Euskaltzale yakintsu batek euskal-idazti yasa bearra dogula esan dausku. Ara or ba ur tantatxo bat.</p>
<p>Urretxindorak abestutea obe litzake, baña oneik banakak diran artean Eliza txorien abesti apalak be entzun bearko.</p>
<p>Agur.</p>
<p>Egileak,</p>
<p>Eibar-Isasi 1920ko Miren Sortzez Garbiaren egunean</p>
        </body>
      </text>
      <text>
        <front>
          <head rend='Bold'><p>BIDEZTIA</p></head>
        </front>
        <body>
<p>Bide zidor ta</p>
<p>latzetik zear</p>
<p>auldu-nekauta</p>
<p>baidoa,</p>
<p>nekauta doa</p>
<p>aberrirantza</p>
<p>bidezti gaxo</p>
<p>—gaxoa.</p>
<p>Oyan itzaltsu</p>
<p>lekaro-zear</p>
<p>goirantza beti</p>
<p>ta beti,</p>
<p>aberrirantza</p>
<p>igesi doa</p>
<p>atzerri yakon</p>
<p>luditik.</p>
<p>Biden ertzeko</p>
<p>arantza latzak</p>
<p>ez yarraitzeko</p>
<p>dirautse,</p>
<p>eta sarritan</p>
<p>erpe zorrotzaz</p>
<p>soñetik eltzen</p>
<p>dautsoe.</p>
<p>Berak arantza</p>
<p>erpe artean</p>
<p>yantzi atalak</p>
<p>itxiaz,</p>
<p>aurrera darrai</p>
<p>yaramon barik,</p>
<p>erri maitean</p>
<p>gogoaz.</p>
<p>Norantza zoaz</p>
<p>bidezti ori,</p>
<p>norantza oso</p>
<p>nekauta?</p>
<p>—Donokirantza</p>
<p>yoran-yoranez,</p>
<p>bertan zoruna</p>
<p>dago-ta.</p>
        </body>
      </text>
      <text>
        <front>
          <head rend='Bold'><p>SEYASKA, GURUA, ILLOBIA</p></head>
        </front>
        <body>
<p>Aurtxoak yayota seyaskatxoan</p>
<p>negar-zotin dagi</p>
<p>aman ondoan.</p>
<p>Laztan bat emonaz amak diñotso:</p>
<p>Zer izango az i,</p>
<p>ene kutuntxo?</p>
<p>Izango ete az osasuntsua?</p>
<p>Ala erkiña ta</p>
<p>gaxo-gaxoa?</p>
<p>Oso aberats eta yakintsua?</p>
<p>Ala ezyakiñ ta</p>
<p>txiro-txiroa?</p>
<p>Noiz arte bizirik iraungo dok ik?</p>
<p>erantzun egidak</p>
<p>zerbait badakik.</p>
<p>—Esango neuskizu ezer baneki.</p>
<p>«Ilgo naz» besterik</p>
<p>iñok aldaki?</p>
<p>Atzo yayotako aur gizondua</p>
<p>bide lakar-zear</p>
<p>goirantza doa;</p>
<p>Gurutz aztun-latza daula lepoan,</p>
<p>indarrak nekauta</p>
<p>ezin eroan;</p>
<p>Alan be, aurrerantz aberrirantza</p>
<p>yarraitzen dau beti,</p>
<p>beti goirantza.</p>
<p>Noizko elduko dan bere elburura?</p>
<p>Ez izan alperrik</p>
<p>au yakin gura.</p>
<p>Gurutzdun gizon au indargeturik</p>
<p>bide-ertzean datza</p>
<p>gustiz auldurik.</p>
<p>Gogoak iges dau bere barrutik</p>
<p>yoanda bizia</p>
<p>gorputz ortatik.</p>
<p>Illobian datza giza-gorpua</p>
<p>arren yanari ta</p>
<p>auts biurtua.</p>
<p>Ara or gizonen bizi gustia:</p>
<p>SEYASKA, GURUTZA,</p>
<p>eta ILLOBIA.</p>
        </body>
      </text>
      <text>
        <front>
          <head rend='Bold'><p>EGIA</p></head>
        </front>
        <body>
<p>Euzkiaren argia disdiratzen dan legez</p>
<p>antzikurran antzera eder illargian</p>
<p>Yaunaren arpegiko argi zoragarriak</p>
<p>dis-dis bizia dagi geu-adimenean.</p>
<p>Argi onek damotso zoruna gizonari,</p>
<p>biotza eraldurik zintzo zuzenzale,</p>
<p>adore neurgabea damotso argi onek</p>
<p>gudan ez azpertzeko zuzenaren alde.</p>
<p>Girñakaz alkarturik badator guzur baltza</p>
<p>guda gogor egiten eraill arteraño,</p>
<p>etsai amorratuok menperatzen dituz ta</p>
<p>azke ta biziago dager iñoz baño.</p>
<p>Ludian ezta sortu egia menpetzea</p>
<p>unetxo baten bere lortu leikeanik,</p>
<p>eguzkiaren izpi, argi bero, zolia,</p>
<p>lotzeko eztagon lez gai dan estuntzarik.</p>
<p>Yaun bat bakarra dazau; bere Aita Goikoa,</p>
<p>Beragandik sortu dan izpia dalarik,</p>
<p>azke, argi ta garbi dan lez agertuteko</p>
<p>edonon ta edonoz eztauka bildurrik.</p>
<p>Adimenean baña, girña eta guzurraz</p>
<p>odei eztalki baltza aurkitu ezkero,</p>
<p>abia egiten dau etsairik gogorrenok</p>
<p>izpi bero biziaz urrinduta gero.</p>
<p>Gogo zintzoarentzat, bere onurak dira.</p>
<p>begi gexodunentzat ezta on argia,</p>
<p>ara or goiko emaitz on eta ederren au</p>
<p>zergaitik dan askontzat gorrotogarria.</p>
<p>Biotz andidun izan ta gertu adimena,</p>
<p>zeuregandu dagizun egiaz zoruna,</p>
<p>eta, estuntzapean biziten bazara be,</p>
<p>azke biziko zara. Zeugaz dago Yauna.</p>
        </body>
      </text>
      <text>
        <front>
          <head rend='Bold'><p>EGI-BIDEA</p></head>
        </front>
        <body>
<p>Egi-egarriz gustiz aulduta</p>
<p>bein bidezti bat zegoan,</p>
<p>bidekatuta erantzun billa</p>
<p>oldozten bere barruan:</p>
<p>Nondik sortu naz? norantza noa?</p>
<p>Zertako nago ludian?</p>
<p>Gaudi eder au yakin neinke nik</p>
<p>zeñek egiña ete dan?</p>
<p>Berez sortua eztirudi ta,</p>
<p>norbaitek egin dau ziñez!</p>
<p>Ze asmoz baña egin ete dau</p>
<p>yakin gura dot yoranez.</p>
<p>Bizitz igeskor onen ondoren</p>
<p>bai ete dago besterik?</p>
<p>Eriotz baltzan beste aldean</p>
<p>ete da sari-zigorrik?</p>
<p>Gorputz ustelkor onez gañera</p>
<p>badot nik ezer barruan?</p>
<p>«On egin beti, txarrik iñoz bez»</p>
<p>nor diñostana gogoan?</p>
<p>Zorun egarriz dodan biotz au</p>
<p>ete da iñoz be aseko?</p>
<p>Ludi onetzaz iguintzen da-ta,</p>
<p>nok egiña da? norako....?</p>
<p>Onetan ara non agertzen dan</p>
<p>arpegi alai argiaz,</p>
<p>Yaunan Gotzon bat au diñotsona</p>
<p>idaztiño bat emonaz:</p>
<p>—Egi-zoruna lortu nai bozu</p>
<p>ara or bide bakarra».</p>
<p>Pozez beterik zabaltzen dau ta</p>
<p>zan... IRAKASTI KISTARRA.</p>
        </body>
      </text>
      <text>
        <front>
          <head rend='Bold'><p>ZIÑESGEA</p></head>
        </front>
        <body>
<p>Oyan itsaltsuan bidekatuta</p>
<p>nekearen-nekez gustiz aulduta</p>
<p>bideztia dabill,</p>
<p>ikaraz ta zurbill</p>
<p>artegabetua;</p>
<p>non dan be eztakian gizon gaxoa.</p>
<p>Gentzea galdurik dabill oyanean</p>
<p>batera, bestera, billatu nayean,</p>
<p>barrengo gentzea</p>
<p>ta baretasuna,</p>
<p>baña, geroago</p>
<p>ta, bere biotza dauko samiñago.</p>
<p>Dei atzipekoyez etsai galgarriak</p>
<p>leusinduten deutsez entzumen zoliak,</p>
<p>eskintzen argia</p>
<p>ta zorun bidea,</p>
<p>baña, yarraituta</p>
<p>laster da geratzen ustegabetuta.</p>
<p>Eskar-eskumara zuzendu begiak,</p>
<p>nondik ikusiko argien izpiak,</p>
<p>eta illuntasuna</p>
<p>ustegetzen dauna,</p>
<p>eztakus besterik,</p>
<p>eztager iñondik itxaro argirik.</p>
<p>Eriotza deika dagola, onetan</p>
<p>ozantz itzaltsua entzun dau goyetan,</p>
<p>yaso dauz begiak,</p>
<p>ta argien izpiak</p>
<p>dis ortze danean</p>
<p>einda, zabaltzen dau poza oyanean.</p>
<p>Bideztiak baña lauso dauz begiak</p>
<p>Zelan ikusi ba, pozarren izpiak,</p>
<p>girñak itsuturik,</p>
<p>begiak mindurik,</p>
<p>iges dau argitik;</p>
<p>Urten nai ete dau oyan illunetik?</p>
<p>Dis-dagi beti ziñeste argiak</p>
<p>nai nondik bialtzen izpi biziak,</p>
<p>ta gizon gaxoak</p>
<p>ziñestebakoak,</p>
<p>iges dau argitik;</p>
<p>Urten nai ete dau guzur-illunpetik?</p>
        </body>
      </text>
      <text>
        <front>
          <head rend='Bold'><p>DIXIT INSIPIENS....</p></head>
        </front>
        <body>
<p><hi rend='Italic'> «Sentzungeak bere biotzan diño:</hi></p>
<p><hi rend='Italic'> Yaungoikorik ez da».</hi></p>
<p><foreign>(Psl. XIII-1)</foreign></p>
<p>Ludi edertasunai so-egin eta nor da</p>
<p>ezer ezpalekus lez gizon ayergea?</p>
<p>Ortzean ikusirik euzki zoragarria</p>
<p>ta ainbeste izar eder, nor geltzen eztana?</p>
<p>Oyan baso, mendia tantaik orleiz yantzirik</p>
<p>aran eta moñoak bedar eta loraz,</p>
<p>ikusten dituana; zelan ez oroituko</p>
<p>ainbat gauza gelgarrin Egille Yaunagaz?</p>
<p>Ainbat egazti mueta, ainbat arrain, abere,</p>
<p>zomorro eta pizti ugari, ugari,</p>
<p>nor da ezdakuszana, lur itxaso axetan,</p>
<p>ereserki ederra zuzentzen Yaunari?</p>
<p>Itxaso zabal-azal antzikur ederran lez</p>
<p>Yaunaren arpegia, nok ikusten eztau?</p>
<p>Ekatxaren barrenan Yainko-beso altsua</p>
<p>tximistaren argiaz edonok ez dazau?</p>
<p>Baña zer; geure barru sentzunak ertsita be,</p>
<p>adimen ta biotzan ezdaurkigu Yauna?</p>
<p>nor da ba lotsagabe Yaungoikorik eztala</p>
<p>esaten biotz barru asartuten dana?</p>
<p>Oroen lotsagarri izate bat bakarrak</p>
<p>ukatzen dau ero lez Yaunan izatea;</p>
<p>«Yaungoiko bat bai dala» abes-aintzatsu-aurka</p>
<p>auxe bakar-bakarrik: Gizon sentzungea.</p>
        </body>
      </text>
      <text>
        <front>
          <head rend='Bold'><p>BIOTZA</p></head>
        </front>
        <body>
<p><hi rend='Italic'> «Zeure biotza ardura-arduraz </hi></p>
<p><hi rend='Italic'> zaindu egizu bizitzaren sustarra da-ta».</hi></p>
<p><foreign>(Prov. IV-29)</foreign></p>
<p>Izatez txiki eta, leize ondogabea</p>
<p>gauzak beragantzeko itxaso lez neurgea,</p>
<p>orok dauku barruan egarriz biotza;</p>
<p>ezautzen daunik, nor da gizon oro artean?</p>
<p>Nor ain yakintsu eta zoriontsu ludian?</p>
<p>Iñor bada, berea da zorun-bizitza.</p>
<p>Gentzatsu dagonean ozkarbia dirudi,</p>
<p>baña naigabepean dagonean urduri,</p>
<p>itxaso asarretu, naspilldua bada,</p>
<p>gure biotza zer dan ulertuko dabenik,</p>
<p>ekatx ondoren danak azaltzeko gai danik</p>
<p>iñor aurkitzen bada; non dago ta nor da?</p>
<p>Gauza gurena dala! Yaunaren antzikurra!</p>
<p>Yainko-maitasunaren bakaulki betikorra?</p>
<p>Itanduko dautsot nik au diñostanari:</p>
<p>Biotzan maitasun au guren-gurena dala,</p>
<p>zelan ulertu geinke aldakor utsa bada</p>
<p>maitasun au eskintzen ludiko gauzari?</p>
<p>Egun bateko lora, beingoan aultzen dana,</p>
<p>su-gar indargabe bat une baten dirauna,</p>
<p>biotzan izatea dala diñostazu?</p>
<p>Zelan bere barruko maitasun-egarria</p>
<p>asetzeko ezta gai ludi gusti-gustia?</p>
<p>Zelan eta zegaitik? Azaldu eistazu.</p>
<p>Izatez ona dala? Zelan au esangogu,</p>
<p>gorroto, gaiztakeri, obena badakusgu,</p>
<p>bere barruan oro sortuak dirala?</p>
<p>Zelan; aldioroko gaiztakeri gustiak,</p>
<p>zakarkeri lizunak, guda gogor sutsuak,</p>
<p>iturri onetatik urtenak badira?</p>
<p>Txartzat ba, etsikogu? Ekandun igaliak,</p>
<p>neke samintasunak gozatzeko guriak,</p>
<p>damoskuzan zugatza txarra izango ete da?</p>
<p>Maitasun-errukia, apaltasuna, gentza,</p>
<p>garbitasun gurenan tokia dan biotza,</p>
<p>txarra dala esaten; nor asartuko da?</p>
<p>Oron azalben auxe: Yaunak egiña dala</p>
<p>biotz-Egillea ba, Ontasun berbera da;</p>
<p>Zelan beren eskutik leike txarrak urten?</p>
<p>Igali ustelik ba, emoten dabenean,</p>
<p>oben-eden ankerra, sartzen dala biotzan</p>
<p>ekizu baten dana dautsola ustelduten.</p>
<p>Bizitzaren sustarra dozu biotz barruan</p>
<p>ta naikun oker batek azi txar lez soloan</p>
<p>erainda, usteltzen daki sarritan biotza;</p>
<p>Ardura-arduraz ba, zeu-biotza zaintzeko</p>
<p>ase leiken bakarra Jainkoa maitatzeko</p>
<p>ta saritzat eukozu betiko bizitza.</p>
        </body>
      </text>
      <text>
        <front>
          <head rend='Bold'><p>NORAKO?</p></head>
        </front>
        <body>
<p><hi rend='Italic'> «Neure biotza artega dago</hi></p>
<p><hi rend='Italic'> Zeugan atsedendu arte».</hi></p>
<p>(Austin deuna)</p>
<p>Biotz andia eta asegatxa</p>
<p>zorion egarri dana,</p>
<p>gauza gustiak txastatuaren</p>
<p>iñoz be asetzeztana,</p>
<p>geure barruan daukogu danok</p>
<p>beti artega-samiña;</p>
<p>Norako da, Yaun laztana,</p>
<p>geure biotz au egiña?</p>
<p>Ludi zabal au ez ete da ba,</p>
<p>beronen bizi tokia?</p>
<p>Zelan ba berton eztau aurkitzen</p>
<p>poztasun eta pakea?</p>
<p>Idoro ezik ludi onetan</p>
<p>beretzako atsegiña;</p>
<p>Norako da Yaun laztana</p>
<p>geure biotz au egiña?</p>
<p>Mitxeletea lorarik-lora</p>
<p>ibilli oi dan antzera,</p>
<p>geure biotz au artega dabil</p>
<p>gauza batetik bestera,</p>
<p>arek lez baña ez dau aurkitzen</p>
<p>iñon be poz-atsegiña;</p>
<p>Norako da Yaun laztana</p>
<p>geure biotz au egiña?</p>
<p>Iturri argi, garden, garbia,</p>
<p>mendi gañean urtenda,</p>
<p>itxasoraño gelditu barik</p>
<p>zuzen-zuzen yoaten da,</p>
<p>iñon aurkitzen eztabelako</p>
<p>beretzako toki diña;</p>
<p>iturritxoa ez ete da ba</p>
<p>itxasorako egiña?</p>
<p>Ta bide ertzean aurkituarren</p>
<p>lora polit ta txoriak,</p>
<p>euraen lagun eragiteko</p>
<p>bialtzen poz-abestiak;</p>
<p>Agur lagunak! esango dautse</p>
<p>auxe da nitzat eziña;</p>
<p>Ez naz ba, neure Yaun onak</p>
<p>itxasorako egiña?</p>
<p>Ase ezin dan geu-biotza be,</p>
<p>Jaunan eskutik urtenda,</p>
<p>gauza batetik beste batera</p>
<p>zorion billa yuten da;</p>
<p>zoruna baña, zelan aurkitu</p>
<p>dalarik gauza eziña;</p>
<p>Geure biotz au ez da ba</p>
<p>donokirako egiña?</p>
<p>Iturritxoa yoranez dan lez</p>
<p>itxasora eldu arte,</p>
<p>geure biotza gentzake dabill</p>
<p>Yaunagana urbildu arte,</p>
<p>ludi gauzakaz asetutea</p>
<p>dalako gauza eziña;</p>
<p>Ezta ba Yaunarentzako</p>
<p>geure biotz au egiña?</p>
<p>Zure bidez ba, bozuz aurkitzen</p>
<p>atsegin ta ondasunak,</p>
<p>euraen lagun zeu egiteko</p>
<p>eskintzen poz ta zorunak;</p>
<p>Agur lagunak! esan eikezu</p>
<p>auxe da nitzat eziña;</p>
<p>Ez naz ba, neure Yaun onak</p>
<p>bere-beretzat egiña?</p>
        </body>
      </text>
      <text>
        <front>
          <head rend='Bold'><p>ZORUNA!</p></head>
        </front>
        <body>
<p>Gizon arro altsuoi, oro menperatuta</p>
<p>zek zarabiltz urduri yoranen-yoranaz?</p>
<p>Zer lortu gura dozu, andi-naiz zoratuta</p>
<p>zuzentasun-legea ostikopetuaz?</p>
<p>Iturria ikusita oreiñ egarritsuak,</p>
<p>daroyan yoranagaz txindi billi zabilz?</p>
<p>Zeure begi zikoitzok, urrearen dis-disak</p>
<p>batera ta bestera zergaitik darabilz?</p>
<p>Gizon yakintsu ori, zer dala-ta gautegun,</p>
<p>zabilz lan eta nekez egian ondoren?</p>
<p>beraonen izpitxo bat agertzen yatzunean</p>
<p>zer dala-ta biotza yatzu pozez yartzen?</p>
<p>Lander, txiro gaxuoi, ogia irabazteko</p>
<p>nekatzen zaranean; zer ames dagizu?</p>
<p>Urrun an... lañopean eskutatzen yatzuna,</p>
<p>amesez dazauzunoi, zer dan esaidazu?</p>
<p>Ao batez oyu bat, biotzetik sortua,</p>
<p>edonondik eltzen yat auxe diñostana:</p>
<p>«Zorundun izateko, egarriz dot biotza,</p>
<p>betor bai betor laster, zoruna! zoruna!».</p>
<p>Eta gizon gustiak mitxeleta ondoren</p>
<p>doyan mutikoa lez dakustaz artega,</p>
<p>eskuartetik iges eiten dautsen zorunantz,</p>
<p>besoak edaturik iñoz aspertzeka?</p>
<p>Baña donoki goyan sortu dan abots leuna</p>
<p>neure entzumenera datorrela dantzut:</p>
<p>«Ludi gauzan artean zorun billa bazabilz</p>
<p>alperrik nekatuko zarala diñotzut.</p>
<p>»Altasun, yakituri, aberaski ta aintza,</p>
<p>uskeri utsa dala ez ete dakizu?</p>
<p>Eta biotz barrengo zorun egarri ori,</p>
<p>ezerezten dan gauzaz asetu nai dozu?</p>
<p>»Erbesteko landara da zoruna ludian,</p>
<p>eztau ba or artuko iñola be sustarrik</p>
<p>donokiko baratza da bere aberria,</p>
<p>bertan zoruntegia, ez iñon besterik.</p>
<p>»Bizi zaran artean eskuratzen bozu ba</p>
<p>zorun aletxoren bat biotza pozturik,</p>
<p>ekizu donokitik yausitako ale au,</p>
<p>eztala iñoz egongo arrak yo gaberik».</p>
<p>Gentza lortu nai bozu yaso gora begiok;</p>
<p>zorundun izateko ara or bidea:</p>
<p>«Ez biotzik esarri ludiko gauzari ta</p>
<p>arduraz zaindu beti Yaungoiko-Legea».</p>
        </body>
      </text>
      <text>
        <front>
          <head rend='Bold'><p>VANITAS</p></head>
        </front>
        <body>
<p>Eriotza baltza azurrutz irudiz</p>
<p>makatz zorrotzaz eskuan,</p>
<p>yayotzezkero beti noz yoko</p>
<p>daukagu geure alboan.</p>
<p>Bakaldun arro naiz otsein izan,</p>
<p>yakinge naiz yakintsua,</p>
<p>gaste naiz zarra erruki barik</p>
<p>beste ludira daroa.</p>
<p>Irribarretxo bildurgarriaz</p>
<p>egunoro diñoskula:</p>
<p><hi rend='Italic'>Ludi ontako gure bizitza</hi></p>
<p><hi rend='Italic'>eriotz bizia dala</hi></p>
<p>Geriza legez ba, igaroten da,</p>
<p>lurruna lez ezereztu;</p>
<p>tximistearen bizkortasunaz</p>
<p>azken itunera eldu.</p>
<p>Galde-galdetu ordu aretan;</p>
<p>Non dago non bakalduna?</p>
<p>nora yoan da bere menpean</p>
<p>danak euki nai zituna?</p>
<p>Yakituriaz zer gertatu da?</p>
<p>non dira non aberatzak?</p>
<p>Non dira euren arrokeria,</p>
<p>edertasun ta yolasak?</p>
<p>Ikusten dozu lurrun-ontzia</p>
<p>itxaso zear arinka,</p>
<p>azkar doyala elbuturantza</p>
<p>lorratzik iñon izteka?</p>
<p>Ikusten dozu txori bizkorra</p>
<p>axe-zear igaroten,</p>
<p>bere bidean azterrentxo bat</p>
<p>iñon eztala aurkitzen?</p>
<p>Ikusten dozu azkon zorrotza</p>
<p>yo-mugaraño azkarrik,</p>
<p>zuzen bai zuzen doyala ta iñon</p>
<p>eztaula izten lorratzik?</p>
<p>Bizitza bardin igaro da ba,</p>
<p>geriza legez yolasak,</p>
<p>ez ba yarraitu alper-alperrik</p>
<p>andikiaren urratzak.</p>
<p>Udazkenean ekaitz axeak</p>
<p>zugatz-orri legorrak lez,</p>
<p>eriotz gogor biotzge danak</p>
<p>biurtu dituz «ezerez».</p>
<p>Gogalduizu ba egi sakon au,</p>
<p>euki gogoan yosia:</p>
<p><hi rend='Italic'>Ludi ontako gure bizitza</hi></p>
<p><hi rend='Italic'>dala eriotz bizia.</hi></p>
        </body>
      </text>
      <text>
        <front>
          <head rend='Bold'><p>PULVIS ES...</p></head>
        </front>
        <body>
<p><hi rend='Italic'>Auts zaralako austuko zara;</hi></p>
<p><hi rend='Italic'>egi au ondo gogaldu</hi></p>
<p>Auts egunean Ama Eleizak</p>
<p>kistar orori diñosku.</p>
<p>Egi au zarra oso dala be,</p>
<p>beti da barri-barria</p>
<p>itxaropena kistar onentzat</p>
<p>txarrentzat bildurgarria.</p>
<p>Arrokerizko axez biotza</p>
<p>gustiz dozuna puztuta,</p>
<p>danak menpean euki nai dozuz</p>
<p>egi onegaz aztuta?</p>
<p>Buruan autsa ezarri eta</p>
<p>Ama Eleizak diñotzu:</p>
<p><hi rend='Italic'>Auts zaralako austuko zara;</hi></p>
<p><hi rend='Italic'>gizon arroa, gogaldu.</hi></p>
<p>Aberastasun ugaltasunak</p>
<p>biotza dautzu dollortu?</p>
<p>geide gaxoai sorositeko</p>
<p>errukibako biurtu?</p>
<p>Entzun Amaren egi sakona</p>
<p>eta biotza samurtu:</p>
<p><hi rend='Italic'>Auts zaralako austuko zara;</hi></p>
<p><hi rend='Italic'>gizon dollorra gogaldu.</hi></p>
<p>Lizunkerizko ekandu txarrez</p>
<p>biotza dozu lotuta?</p>
<p>beti lurrera begira zagoz</p>
<p>Yaungoikoagaz aztuta?</p>
<p>Entzun Amaren egi garratza</p>
<p>eta biotza goratu:</p>
<p><hi rend='Italic'>Auts zaralako austuko zara;</hi></p>
<p><hi rend='Italic'>gizon lizuna gogaldu.</hi></p>
<p>Doipuru ala Bakaldun izan</p>
<p>yakinge nai yakintsua,</p>
<p>txiro gaxorik bizi dan ala</p>
<p>aberats osasuntsua;</p>
<p>entzun gustiok egi garbi au,</p>
<p>Eleizak oroi diñosku:</p>
<p><hi rend='Italic'>Auts zaralako austuko zara;</hi></p>
<p><hi rend='Italic'>egi au, gizon, gogaldu.</hi></p>
        </body>
      </text>
      <text>
        <front>
          <head rend='Bold'><p>UDAZKEN-OLDOZKUNA</p></head>
        </front>
        <body>
<p>Udazkeneko egun itunan</p>
<p>ortzea goibel dakustanean,</p>
<p>eta ausarditsu axe-erauntzia</p>
<p>sartuten dala zugatz artean;</p>
<p>orri gustiak irabioka</p>
<p>euren biziaz aztuta lez,</p>
<p>alkarren leyan ikusten dodaz</p>
<p>bildur-ikaraz iges-iges.</p>
<p>Goibel yartzen yat neure biotza;</p>
<p>oldozkun baltzez daukat itun;</p>
<p>poza damostan gauzaz aztuta</p>
<p>nai ez da yartzen naz oldoztun.</p>
<p>Zer dan bizitza? Gizona zer dan?</p>
<p>Irudi ontan argi dakust:</p>
<p>axe-erauntzian aldi zolia,</p>
<p>orriak gizona darakust.</p>
<p>Giza bizitza da axe zearka</p>
<p>egazka doyan txoritxoa;</p>
<p>ta elbururantza arin itxasoz</p>
<p>doyan ontzi bat indartsua.</p>
<p>Odei ertzean sortuta laster</p>
<p>ezereztuten dan lurruna;</p>
<p>aitz-erpin-zear igeska doyan</p>
<p>laño antzedun da gizona.</p>
<p>Argidirian laztan artean</p>
<p>yayo dan lora samur, eder,</p>
<p>eta arratsean bizitza barik</p>
<p>gelditzen dana iger-iger.</p>
<p>Udazkeneko egun ituna</p>
<p>axe-erauntzi eta orri igarra,</p>
<p>ludi ontako bizitz laburran</p>
<p>bakar-bakarrik oixe gara.</p>
<p>Orri samurra, laño-lurruna,</p>
<p>auts ezereza da gizona;</p>
<p>Zelan ba bizitz ain laburragaz</p>
<p>alkartu leike poz-zoruna?</p>
<p>Bakar-bakarrik bere gogoa</p>
<p>asetu leiken goi-bizitza</p>
<p>beraganduta zorunduko dau</p>
<p>auts, besterik ez dan biotza.</p>
        </body>
      </text>
      <text>
        <front>
          <head rend='Bold'><p>NEGU OLDOZKUNA</p></head>
        </front>
        <body>
<p>Mendi gallurrak zuri,</p>
<p>soill-soill aran-muñoak</p>
<p>zugatzak billotsik ta</p>
<p>ixilik txoriak,</p>
<p>axe-erauntzi barruan</p>
<p>ekaitzaren marraskak</p>
<p>negu bildurgarrian</p>
<p>dantzuz bideztiak.</p>
<p>Berun margoz ortzea</p>
<p>dager, ta eguzkia</p>
<p>bildur dala dirudi</p>
<p>arpegia agertzen;</p>
<p>odei zearka nozbait</p>
<p>izpiak bialduta</p>
<p>ekaitzaren bildurrez</p>
<p>dau laster igesten.</p>
<p>Ta uste dau bideztiak,</p>
<p>eriotz baltz ituna,</p>
<p>ekaitz-bidez ludiaz</p>
<p>yabetuko dala;</p>
<p>gogaldu bearrean</p>
<p>udabarri pozkilla</p>
<p>ekaitz-bidez gertatzen</p>
<p>dabillela Yauna.</p>
<p>Bardin gogo-bizitzan</p>
<p>goi-eskar edur zuriz</p>
<p>apain egonarren be,</p>
<p>eltzen da negua;</p>
<p>adimena goibel ta</p>
<p>biotza leortuta</p>
<p>bere barru entzunik</p>
<p>girñaren orrua.</p>
<p>Ta sarritan gogoak</p>
<p>uste dau etsaipean</p>
<p>ekaitz galgarri onek</p>
<p>ondatuko daula;</p>
<p>gogaldu bearrean</p>
<p>betiko udabarria</p>
<p>ekaitz bidez gertatzen</p>
<p>dabilela Yauna.</p>
        </body>
      </text>
      <text>
        <front>
          <head rend='Bold'><p>UDABARRIA</p></head>
        </front>
        <body>
<p>Axeak odeyai bultz-eginda legez</p>
<p>egun otz itunak iges dakustaz,</p>
<p>euzkiaren izpi bero argitsuai,</p>
<p>begiratu ezinda igesi doaz.</p>
<p>Ozkarbi urdiñan odeirik eztager,</p>
<p>izaki gustiak pozez eztitzen</p>
<p>dagoz, ta poz on agertu gurarik,</p>
<p>apainduraz danak dira yantziten.</p>
<p>Mendiak begira orlegi samurrez</p>
<p>yantzita, zugatzak osto mardulez,</p>
<p>baratzak loratxo eder usaintsuz ta,</p>
<p>aran ta muruak pitxi politez.</p>
<p>Oyan itzaltsuan sortzen diran urak</p>
<p>txor-txor alai-alai doaz ibaira,</p>
<p>ta txori politen maitasun-abesak</p>
<p>axeak dakarstaz entzumenera.</p>
<p>Izaki gustion ereserki eder</p>
<p>onetan utsun bat tamalez dakust;</p>
<p>oron bakaldun dan gizonan abotsa,</p>
<p>epel eta motel bakarrik dantzut.</p>
<p>Neguan ondoren izadi gustia</p>
<p>pozez esnatu da Yauna goraltzen;</p>
<p>ta gizon alperra logale ondiño?</p>
<p>eskartxarrekuoi; ezta lotsatzen?</p>
<p>«Alperroi, esnatu», nozipein oztotsak</p>
<p>durunda gogorraz oartzen dautso;</p>
<p>«esna zaitez laster Yauna goraltzeko»</p>
<p>izadi gustiak batez diñotso.</p>
<p>«Zeure adimenoi egiaz argitu;</p>
<p>biotzoi berotu Yaun-maitasunaz,</p>
<p>ekandun ederrez apaindu gogoa,</p>
<p>aintzatu pozarren Yaun ona gugaz».</p>
<p>«Ekandun loraen usain gozatsua,</p>
<p>kedatz lurruna lez bialdu goirantz,</p>
<p>zeure biotzeko eskarron-oyua,</p>
<p>gautegun zuzendu Yainkoaganantz».</p>
<p>«Adimen argidun zeu bakarrik zara</p>
<p>ludiko biztanle oron artean;</p>
<p>Yauna goraltzeko lo-zorroz egoten</p>
<p>ez zara lotsa be bakar ludian?».</p>
        </body>
      </text>
      <text>
        <front>
          <head rend='Bold'><p>YOSUREN YAYOTZA</p></head>
        </front>
        <body>
<p>Aur txikitxo ta polita</p>
<p>yayo yaku Bethlemen</p>
<p>goazen pozez ikustera</p>
<p>goazen danok len-bai-len.</p>
<p>Zer da bertan dakusguna?</p>
<p>Aurtxo samur polita,</p>
<p>otzez dar-dar aska baten</p>
<p>eztauko zer yantzi ta.</p>
<p>Abeletxe baster baten</p>
<p>Miren ta Yosebagaz,</p>
<p>abere bi berotzeko</p>
<p>dauz arnasa lurrunaz.</p>
<p>Ene ederroi; etzara Zu</p>
<p>donoki-lurren yabe?</p>
<p>Zelan zagoz kutunori</p>
<p>iñon laguntzagabe?</p>
<p>Zeuk ez dozu piztu goyan</p>
<p>eder-eder euzkia?</p>
<p>Zer dagi bere Yaunari</p>
<p>bialtzeke argia?</p>
<p>Egaztiak Zeuk eztozuz</p>
<p>apain yantzi ederrez?</p>
<p>Eztozuz aran, muñoak,</p>
<p>yantzi lora, bedarrez?</p>
<p>Txoritxuok lo zagoze?</p>
<p>Lo zagoze gaxuok?</p>
<p>Orain abestezpozue</p>
<p>itxi betiko abuok.</p>
<p>—Txoritxuok ixill gagoz;</p>
<p>ez dogu abestuten;</p>
<p>Ez dantzuzuz ba gotzonak</p>
<p>Yaun-Aurtxoa goraltzen:</p>
<p>«Aintza ta aintza Donokian</p>
<p>Yaungoiko Altsuari</p>
<p>gentza zoruna ludian</p>
<p>gogo zintzodunari?»</p>
<p>Eguzkiak iges dagi</p>
<p>Yosu yayo dalako;</p>
<p><hi rend='Italic'>Argia </hi>dagon tokian</p>
<p>eguzkia, zertako?</p>
<p>Yantzi barik dar-dar dago</p>
<p>Yosu otz ikaragaz;</p>
<p>nai daulako berotzea</p>
<p>geure maitetasunaz.</p>
<p>Zatoz, Yosu biotzeko,</p>
<p>zatoz maite gugana,</p>
<p>geu-biotzok eskintzera</p>
<p>yun gaitezan Zugana.</p>
<p>Yaungoikoa Aur eginda</p>
<p>yayo yaku Bethlemen</p>
<p>maitasuna eskintzera</p>
<p>goazen danok len-bai-len.</p>
        </body>
      </text>
      <text>
        <front>
          <head rend='Bold'><p>BETHLEEMGO ESTALPEAN</p></head>
        </front>
        <body>
<p>«Askatxo baten</p>
<p>lasto gañean,</p>
<p>zakustan aurroi</p>
<p>dar-darka,</p>
<p>abelapalak</p>
<p>euren arnasaz</p>
<p>berotzen zaunoi</p>
<p>nor zara?</p>
<p>«Estalpetxo bat</p>
<p>ez da zeurerik?</p>
<p>Ezta seyaska</p>
<p>zar bat be?</p>
<p>«Maite; nor zaran</p>
<p>esakedazu,</p>
<p>ez dazaut ba iñor</p>
<p>ain gabe.</p>
<p>«Txirotasunan</p>
<p>seme ete zara?</p>
<p>Ezertxo barik</p>
<p>zagoz ba.</p>
<p><hi rend='Italic'>«Apaltasuna</hi></p>
<p>da zeure izena?</p>
<p>esan, yakin nai</p>
<p>nago-ta».</p>
<p>Bidezti batek</p>
<p>auxe galdetu</p>
<p>eutson Bethleemgo</p>
<p>txabolan,</p>
<p>ta, Yosu maitek</p>
<p>askan zegola</p>
<p>erantzun eutson</p>
<p>onelan:</p>
<p>«Ni naz ludiko</p>
<p>Yabe Bakarra,</p>
<p>Yaungoikoaren</p>
<p>Semea,</p>
<p>Izaki oron</p>
<p>Iratzalle ta</p>
<p>ludi gustiko</p>
<p>Argia.</p>
<p>«Askatxo baten</p>
<p>ikusiarren</p>
<p>etzaitez geldu</p>
<p>gizona,</p>
<p>zeugaitik Gizon</p>
<p>egin naz ba, ta</p>
<p><hi rend='Italic'>Maitasuna </hi>dot</p>
<p>izena».</p>
<p>«Yaun-maitasuna...!</p>
<p>Yaun-maitasuna... !</p>
<p>Nok neurtu zeure</p>
<p>indarra...?</p>
<p>—Esaten gurtu</p>
<p>eban biotzez</p>
<p>Yaungoiko-Seme</p>
<p>Bakarra.</p>
        </body>
      </text>
      <text>
        <front>
          <head rend='Bold'><p>YOSU-IZEN DEUNARI</p></head>
        </front>
        <body>
<p>Izenik eder ta gozoena</p>
<p>eztitsu eta biguna,</p>
<p>Yainko berberak ezarria da</p>
<p>YOSUren izen deun-deuna.</p>
<p>YOSU entzunaz donoki-goyan</p>
<p>poz ta zoruna sortzen da,</p>
<p>ta gaiztokia bildur-bildurrez</p>
<p>ikaratuta yartzen da.</p>
<p>YOSU argalen osakia da,</p>
<p>obendien itxaroa,</p>
<p>samin-naigabez dagoanentzat</p>
<p>YOSU da ezti gozoa.</p>
<p>Abestutean ezti utsa da</p>
<p>entzuteko leun-leunena,</p>
<p>YOSU biotz eta adimenentzat</p>
<p>da yaki samur onena.</p>
<p>Gure gogoa leor badago,</p>
<p>YOSU da iturri bizia,</p>
<p>adimeneko gau-aldietan</p>
<p>YOSU guretzat euzkia.</p>
<p>Itxasoa lez ekaitz gogorrak</p>
<p>naspilldu badai biotza,</p>
<p>YOSUn izena baretuteko</p>
<p>da gutzat indar laguntza.</p>
<p>YOSU eztala oro dago illun,</p>
<p>biotz barrena leorra,</p>
<p>ezta maitasun ta zorionik,</p>
<p>gustia nitzat gogorra.</p>
<p>Izen gozo au aurkitu ezik</p>
<p>etxat begiko idaztia,</p>
<p>YOSU sarritan aitatu ezik</p>
<p>etxat gogoko itzaldia.</p>
<p>Izen altsuau maite biotzez,</p>
<p>nai dot bizitza gustian,</p>
<p>YOSU! esanda Beraganatu</p>
<p>nadin eriotz aldian.</p>
        </body>
      </text>
      <text>
        <front>
          <head rend='Bold'><p>YOSU!</p></head>
        </front>
        <body>
<p>IXEN bat da</p>
<p>eder samur</p>
<p>ezti gozo</p>
<p>biguna;</p>
<p>saminpean</p>
<p>dagonentzat</p>
<p>atsegin ta</p>
<p>zoruna</p>
<p>IXEN bat da,</p>
<p>illunpean</p>
<p>dabillenen</p>
<p>argia,</p>
<p>bera bezin</p>
<p>argi ezta,</p>
<p>ortze-goyan</p>
<p>euzkia.</p>
<p>IXEN bat da</p>
<p>obenpean,</p>
<p>dagoanen</p>
<p>itxaro,</p>
<p>aitatuaz</p>
<p>beste barik</p>
<p>lagun dagi</p>
<p>oparo.</p>
<p>IXEN bat da</p>
<p>donokia</p>
<p>poz-asetzen</p>
<p>dabena,</p>
<p>ta gaiztoki</p>
<p>lexa barru</p>
<p>dardaratzen</p>
<p>txerrena.</p>
<p>IXEN bat da</p>
<p>goi eta be,</p>
<p>orok dauna</p>
<p>gurtutzen,</p>
<p>etsayak be,</p>
<p>nai ta nai ez</p>
<p>beti dauna</p>
<p>agurtzen.</p>
<p>IXEN au da</p>
<p>zorionez,</p>
<p>maite-maite</p>
<p>dozuna;</p>
<p>goiko poz ta</p>
<p>beko bildur:</p>
<p><hi rend='Italic'>YOSU, </hi>IXEN</p>
<p>DEUN-DEUNA.</p>
        </body>
      </text>
      <text>
        <front>
          <head rend='Bold'><p>GETSEMANIKO BARATZAN</p></head>
        </front>
        <body>
<p>Zugatz adarrak-zear labanka yausten diran</p>
<p>illargiaren izpi argi, gozatsuaz,</p>
<p>ikusi kistar maite, Yosu zelan dagoan,</p>
<p>eta, negar egizu biotz saminduaz.</p>
<p>Itun, zurbil, ikaraz, dar-dar bildurrez dago</p>
<p>larritasunaz iltzer baratz-deun erdian,</p>
<p>ekaitz bildurgarri bat, Nekaldiko ekaitza!</p>
<p>yaiki dalako bere Biotz maitatian.</p>
<p>Gure oben gustiak bere gain artzen doa,</p>
<p>Aitari eskintzeko gustien ordaña,</p>
<p>Berak gugaitik yasan Nekaldi gogorrena,</p>
<p>ta, guri parkatzeko eskartxar-iraña.</p>
<p>Ziñez ikaragarri lepaltzen daun zamea!</p>
<p>Giza-oben gustiak! Oni dan aztuna!</p>
<p>Nok ba, neurtu alko dau, Yainkoaren Semeak</p>
<p>obendio gaxuoi dauskun maitasuna?</p>
<p>Une baten ainbeste oben ikaragarri</p>
<p>dakus ta ordaintzeko yasan beat dauna,</p>
<p>ta, gogaltzez bakarrik artzen daun oñazeaz,</p>
<p>lurrera eratsirik iltzer dago Yauna.</p>
<p>Begira, auspez dago ta samin uin artean</p>
<p>here biotza daula, otoi auxe diño:</p>
<p>«Ene Aita; aldendu, al bada, edontzi au,</p>
<p>ez baña nire nairik Zure naya baño».</p>
<p>Eta oben zigorrak beragantzen ditula,</p>
<p>biotzan sortzen yakon samiñen indarrez</p>
<p>soña estaltzen yako, geldu zadiz kistarra!</p>
<p>lurreraño eltzen dan izerdi odolez!</p>
<p>Oron Yauna Bakarrik! Gotzonen poza zurbil!</p>
<p>Aloroduna dar-dar...! Zelan izan leike?</p>
<p>Ziñeskai ondogea! Argiz baña betea!</p>
<p>Oben-aztuntasuna or ikusi geinke!</p>
        </body>
      </text>
      <text>
        <front>
          <head rend='Bold'><p>BARIKU GUREN</p></head>
        </front>
        <body>
<p>Oron artean oroigarri dan bariku baten</p>
<p>izpi argiak ostendu ziran eguzkian,</p>
<p>illuntasunan estalki baltza zabaltzen zala,</p>
<p>gauza gustiak geratu ziran itzalpean.</p>
<p>Gizadi oro geldu-geldurik ixilduten da;</p>
<p>abere, egazti, oyu larri ta orruakaz,</p>
<p>ixiltasuna austen dabenak bakarrik dira</p>
<p>axe ekaitzkorrak egiten dauzan uluakaz.</p>
<p>Lurra dar-darka azken zotiñak emoten letxe,</p>
<p>mendi-arkaitzak ikareagaz zatituta,</p>
<p>obietatik illak bizturik urten dira,</p>
<p>ezautzeztaben indar ixilak bultzatuta.</p>
<p>Ludi zabal au illunpetzeko zer gertatzen da?</p>
<p>Noren aginduz izpiak gorde eguzkiak?</p>
<p>Arkaitz gogorak zeren indarrez zatitzen dira?</p>
<p>Zer dala dar-dar lur zabalaren eustazpiak?</p>
<p>Yakin nai daunak yaso begiak Koskotegira,</p>
<p>oldoztu ondo biotz samiñaz gerta zana,</p>
<p>ta galde onek urtengo dautso espanetara:</p>
<p>Zelan betiko etzan ondatu ludi dana?</p>
<p>Gurutza baten zinzilik dager Yainko-Semea</p>
<p>esku ta oñak untze gogorrez zulaturik,</p>
<p>buru deun-deuna arantza latzez inguratuta,</p>
<p>Biotz samurra burdin ankerraz zauriturik.</p>
<p>Esku ongiñok zer egin eben ludi onetan</p>
<p>gurutza bati untzez yosirik ipinteko?</p>
<p>on ta zoruna biotz danetan zabaldu eta,</p>
<p>nor ain ankerra gaiztakeri au egiteko?</p>
<p>Obendioen maitetasunez erririk-erri,</p>
<p>ainbeste bider nekatutako oin maiteak.</p>
<p>Zelan zagoze gogor bai gogor untzez yosita,</p>
<p>erruki barik zelan zagoze zulatuak?</p>
<p>Biotz maitekor, Biotz bigun ta Biotz onena,</p>
<p>neurri bagarik gizonok maite dozuzana,</p>
<p>Esker gaiztoko burdin ankerra nok egiña da</p>
<p>erruki barik erdibituten zaituana?</p>
<p>Gizonon zorrak Yaungoikoari ordaintzearren</p>
<p>gure obena beraganduten ebalarik,</p>
<p>gu gaizkatzeko gurutza baten ixuri eban</p>
<p>Yosu maiteak odol gustia neur i barik.</p>
<p>Neure oben ta gaiztakeriak ipiñi zaitu,</p>
<p>errugeori, gurutza ortan untzatuta.</p>
<p>Zelan ba daukat neure biotza garbatu barik,</p>
<p>zelan ez daukat damutasunez zatituta?</p>
<p>Esker-gaiztoko biotz gogorrok ikusirik ba,</p>
<p>dar-dar egiñaz, mendi-arkaitzok, erdibitu,</p>
<p>ia biotzok lur zotin eta ikareagaz</p>
<p>Yaun maiteatzaz egiten diran errukitu.</p>
        </body>
      </text>
      <text>
        <front>
          <head rend='Bold'><p>YOSU GURUTZAN</p></head>
        </front>
        <body>
<p>Gurutza baten yosita dager</p>
<p>Yaungoikoaren Semea,</p>
<p>gaizkille deunge baltzena letxe,</p>
<p>ludiko Yaun ta Yabea.</p>
<p>Esku ta oñak untze gogorrez,</p>
<p>gurutzagaz dauz baturik,</p>
<p>buru ederra zauriz beteta,</p>
<p>arantzaz inguraturik.</p>
<p>Gotzonen poza dan arpegia,</p>
<p>autsez, izerdiz, odolez,</p>
<p>maskaldurik dau, gorputz gustia</p>
<p>zauriz eunduta oñazez.</p>
<p>Bere biotza samintzen dautse,</p>
<p>irri garrats eta ixekaz,</p>
<p>lotsagarriro laidotzen dabe</p>
<p>itzik irainkoyenakaz.</p>
<p>Burdin ankerraz zulatzen dautse,</p>
<p>Maitasunari bularra,</p>
<p>ta, geu-obenak auts biurtzeko</p>
<p>urten da maitasun-garra.</p>
<p>Geu obendunok besarkatzeko</p>
<p>besoak daukoz zabalik,</p>
<p>ta maitasunez gogor yosita</p>
<p>ez bialtzeko zigorrik.</p>
<p>Eguzkiak be, lotuten ditu</p>
<p>bere barruan izpiak,</p>
<p>ez dala asartzen argitzen, bere</p>
<p>Yaunaren samin-nekeak.</p>
<p>Lurra be dar-dar dakuszunean</p>
<p>ez zadiz geldu kistarra,</p>
<p>illik dagona <hi rend='Italic'>Errugea </hi>da,</p>
<p>Yainko-Seme Bakarra.</p>
<p>Geldu zadiz bai dagoalako</p>
<p>illda gugaitik gurutzan;</p>
<p>Garbatu barriz oben egiñaz!</p>
<p>Ez geyago oben bizitzan!</p>
        </body>
      </text>
      <text>
        <front>
          <head rend='Bold'><p>AMA NEKATSUA!</p></head>
        </front>
        <body>
<p>Gurutza batean zinzilika dager</p>
<p>ankerki yosirik Yainko-Semea.</p>
<p>Nork azaldu leike berari begira</p>
<p>dagoan Amaren atsekabea?</p>
<p>Yosu da Semerik maitagarriena</p>
<p>Miren, Ama samur maitatiena</p>
<p>Ama-Seme onei biotza zulatzen</p>
<p>dautsen espatea da zorrotzena.</p>
<p>Nork neurtu ete lei Semeak biotzan</p>
<p>daukan maitetasun sugar-indarra?</p>
<p>Nork zenbat maite daun Mirenen biotzak</p>
<p>bere kutuna dan Seme Bakarra?</p>
<p>Zabal-sakonean neurrigabea da,</p>
<p>alkarrenganako maitetasuna;</p>
<p>neurrigabea ba ez ete da izango,</p>
<p>bion biotzeko neke-samiña?</p>
<p>Semeak burua elorriz yosita</p>
<p>esku eta oñak untze gogorrez,</p>
<p>Amak dakuszala, ez dau eukiko ba,</p>
<p>lertuten biotza samin-indarrez?</p>
<p>Yasoizuz begiok, ikusi, aztertu,</p>
<p>gogaldu nekeok geldu-geldurik;</p>
<p>lurbira onetan oñaze gustiak</p>
<p>Aman nekeokaz daben bardiñik!</p>
<p>Itxaso ondogabe, gazi-mingotsa da</p>
<p>Amaren biotza neke-oñazez;</p>
<p>bat batez bizia kenduko eutsona,</p>
<p>adoretu ezik goiko-eskarrez.</p>
<p>Auxe da Simonek Ama maite orri,</p>
<p>iragarri eutson samin-ayotza,</p>
<p>ta neure obenez egiña dalarik</p>
<p>garbaiz-garbaiz daukat ene biotza.</p>
<p>Ama maite ori, Errukitu zaitez!</p>
<p>negarrez datortzun seme onetzaz;</p>
<p>Errukian Ama zeu zarealako</p>
<p>Ama Nekatsuoi; Erruki nitzaz!</p>
        </body>
      </text>
      <text>
        <front>
          <head rend='Bold'><p>IKUSI TA IKASI</p></head>
        </front>
        <body>
<p>Kistar zintzoa, badozu ikusi</p>
<p>udabarriko goxetan,</p>
<p>margo ederdun lora usaintsua</p>
<p>biribil aran-ertzetan,</p>
<p>eguzkiaren izpi samurrak</p>
<p>ikusiaz beste barik,</p>
<p>here orritxo legun-bigunak</p>
<p>ipinten zabal-zabalik?</p>
<p>Eta arratsean ez dozu ikusi</p>
<p>loratxo guri samurra,</p>
<p>biribilduaz, eguzkiari</p>
<p>bialtzen esker-agurra</p>
<p>beroak iges egin eztayon</p>
<p>orri guriak estutzen,</p>
<p>ta goitik yausten dan iñontz otza</p>
<p>bildurge bere gain artzen?</p>
<p>Bardin eikezu kistar maitea</p>
<p>zeure gogoan erdian,</p>
<p>Goiko Yaunaren eskar-argia</p>
<p>agertzen dakuszunean.</p>
<p>Zabal gogoa, zabal biotza,</p>
<p>argi bero au artzeko;</p>
<p>yagon barruan otz-aldietan</p>
<p>Yaun-maitasuna zaintzeko.</p>
<p>Ta atsekabezko gau baltz, itunan</p>
<p>biotz beroa badozu,</p>
<p>eta iñontziar gogorrenak be,</p>
<p>ez otzitzea naibozu;</p>
<p>goiz gustietan Yaun maitearen</p>
<p>eskar-beroa zeugandu,</p>
<p>Yaunartze bidez Yosu-Gorputza</p>
<p>biotz barruan laztandu.</p>
        </body>
      </text>
      <text>
        <front>
          <head rend='Bold'><p>ORRILLA</p></head>
        </front>
        <body>
<p>Alai pozkarri oron artean</p>
<p>Orrilla yaku agertzen;</p>
<p>atsegin-pozez geure biotzak</p>
<p>dituzalako asetzen.</p>
<p>Zelan ez gaitu pozez beteko</p>
<p>Amaren illa dalarik?</p>
<p>Izadi dana ez da agertuko</p>
<p>alaitasunez beterik?</p>
<p>Argidiria sortzen danean</p>
<p>irribarrezko mosuaz,</p>
<p>«Mireni agur» ez dau esaten</p>
<p>abots samur ta gozoaz?</p>
<p>Eguzki eder disdiratsuak</p>
<p>mendigain dala agertzen:</p>
<p>«Mirenen illan argi eiteko</p>
<p>poz-pozik naz ni azaltzen?»</p>
<p>Beren izpiaz laztantzen dauzan</p>
<p>lora eder usaintsuak,</p>
<p>ezpan samurrak zabaltzen ditu</p>
<p>bialduteko agurrak.</p>
<p>Usain gozoa zabaltzen dabe,</p>
<p>«Agur Miren»i esanaz,</p>
<p>ta here aintzak abesten dabez</p>
<p>igartu arte yoranaz.</p>
<p>Ez dakuszuez barriz zugatzak</p>
<p>osto ederrez yantzirik,</p>
<p>mendi ta ibarrak orlegituta</p>
<p>bedar usaintzuz beterik</p>
<p>axe bigunak samur-samurki</p>
<p>sarri laztantzen dauzala?</p>
<p>«Agur Miren»i, abesten dabe</p>
<p>«Berak onetsi gaizala».</p>
<p>Txoritxoak be, abestiakaz,</p>
<p>poza dabela zabaltzen,</p>
<p>ez dantzuzuez birloratuta,</p>
<p>Mirenen ill au agurtzen?</p>
<p>Txorrotxioka ez diñoskue</p>
<p>Orrilla ospatuteko;</p>
<p>Ama Mireni kistar gustiak</p>
<p>opaltzen dautsoelako?</p>
<p>Poztu ba zu be, kistar maitea</p>
<p>izadi danaz batera,</p>
<p>ludi gustiko izakiakaz</p>
<p>aurkeztu Aman aurrera,</p>
<p>euren antzera eskiñiyozu</p>
<p>biotz semekor biguna,</p>
<p>bere bitartez lortu dagizun</p>
<p>beti-betiko zoruna.</p>
        </body>
      </text>
      <text>
        <front>
          <head rend='Bold'><p>GOGO-ARGIDIRIA</p></head>
        </front>
        <body>
<p>Udabarriko argidiria</p>
<p>baidala ziñez zoragarria!</p>
<p>Eguzkiaren urrezko izpiak</p>
<p>mendi galenen ertzetatik</p>
<p>yatsirik, ibar lili gustiak</p>
<p>esnatzen dituz lo zorrotik.</p>
<p>Udabarriko argidiria</p>
<p>baidala ziñez zoragarria!</p>
<p>Goitik yatsi dan iñontz gardena</p>
<p>lora-gain dagola atsedentzen</p>
<p>argi-beroak laztantzen dau ta</p>
<p>beragaz goirantz eroaten.</p>
<p>Udabarriko argidiria</p>
<p>baidala ziñez zoragarria!</p>
<p>Odei-ertzean argitasuna</p>
<p>sortzen daneko txoritxoak,</p>
<p>txuinta gozo eta bigunaz</p>
<p>alaitzen dabez inguruak.</p>
<p>Eta axe bigunak abes samurrak</p>
<p>here altzoan laztandurik</p>
<p>pozaren-pozaz edatzen dituz</p>
<p>urira oyan, ibarretik.</p>
<p>Ziñez bai ziñez zoragarria</p>
<p>udabarriko argidiria!</p>
<p>Baña nik dazaut ederragoa</p>
<p>argidiri bat bikañagoa.</p>
<p>Gogo bizitza galdu dabena</p>
<p>esnatzen dauna lo-zorrotik,</p>
<p>oben gabean bizi izan dana</p>
<p>bildurgarri dan ilunpetik.</p>
<p>Beronek garbai dan biotzetik</p>
<p>sortzen dau negar-malko iñontza</p>
<p>izpi bigunez lurrundu, eta</p>
<p>oben ordaña dan eskintza;</p>
<p>Yaun errukitsu ta biozperan</p>
<p>aurrera pozez aurkezturik,</p>
<p>goiko eskarrez geure biotzak</p>
<p>ipinten dituz zorundurik.</p>
<p>Eta pozaren birloratuta</p>
<p>esker-maitasun abes leunaz,</p>
<p>mendi ta ibarrak poztutzen ditu</p>
<p>Miren Amari abestuaz:</p>
<p>«Bigun, samurra, zoragarria,</p>
<p>Zu zara gogo-argidiria!».</p>
        </body>
      </text>
      <text>
        <front>
          <head rend='Bold'><p>NIRE ZORUNA</p></head>
        </front>
        <body>
<p>Maitasunezko laba goria</p>
<p>Biotz eder ta maite-maitea,</p>
<p>Zu nire poz ta</p>
<p>zorun-zoruna,</p>
<p>Yosuren Biotz biguna.</p>
<p>Biotzarentzat maitetasuna</p>
<p>iturrientzat ur garden leuna</p>
<p>legez izanik,</p>
<p>Maitasun barik</p>
<p>euki ete lei bizirik?</p>
<p>Ene biotzak zer maiteko dau?</p>
<p>ludi gustiak asetzezpadau?</p>
<p>Zelan maite lei</p>
<p>sortzen eztaunik</p>
<p>biotz barruan zorunik?</p>
<p>Neure gogoa egi egariz,</p>
<p>bizi gustian argi gurariz,</p>
<p>badaukat beti</p>
<p>samin-samiñez;</p>
<p>Nok beteko dau zorunez?</p>
<p>Illuntasunez bidekaturik</p>
<p>zorun bidea ezin billaurik</p>
<p>banabill beti</p>
<p>illun artean;</p>
<p>Nok yarriko nau bidean?</p>
<p>Etsai gogorrez inguratuta</p>
<p>burrukan beti nekau-nekauta</p>
<p>argaltzen bayat</p>
<p>neure biotza;</p>
<p>Non aurkitukot bizitza?</p>
<p>Yosuren Biotz maitagarria</p>
<p>maitasunezko laba goria,</p>
<p>Biotz samur ta</p>
<p>bigun-biguna,</p>
<p>niretzako da zoruna.</p>
<p>Illunpean ba, bidekatuta</p>
<p>etsai galgarriz inguratuta</p>
<p>nabillenean,</p>
<p>Bere Biotza,</p>
<p>niretzako da laguntza.</p>
<p>«Eguzkia naz, Argi beroa,</p>
<p>zu berotzeko ludiratua»</p>
<p>—diñosta Yosuk—</p>
<p>NI NAZ BIDEA</p>
<p>NI BIZITZA TA EGIA.</p>
        </body>
      </text>
      <text>
        <front>
          <head rend='Bold'><p>ARANTZATSUKO LILIA</p></head>
        </front>
        <body>
<p>Lora gustien edertasunak</p>
<p>igesten dabe bertatik,</p>
<p>eguzki aitzin izarrak legez;</p>
<p>lili ederren ondotik.</p>
<p>Lilia da ba, loren artean</p>
<p>eder, garbi, txukunena,</p>
<p>bere yantzi ta usain ondoan,</p>
<p>zer da lorarik onena?</p>
<p>Goirantz begira lerden dagola,</p>
<p>espanak zabal-zabalik;</p>
<p>ikusten daben oroi diñotse</p>
<p>emen eztala zorunik,</p>
<p>Zerua dala zoruntegia</p>
<p>ta bertarako bidea,</p>
<p>gure biotza zuri ta garbi</p>
<p>bera dan legez zaintzea.</p>
<p>Lili eder bat agertu zan bein</p>
<p>Eusko-errien erdian,</p>
<p>anayak alkar galdu gurarik</p>
<p>gogor ebiltzen aldian,</p>
<p>arantzartean lilia legez</p>
<p>zuri, eder ta garbia,</p>
<p>Aloña mendin agertzen zala</p>
<p>Ama samur Orbangea.</p>
<p>Arantzan Zu be? diho artzañak</p>
<p>—Arantzan ene semea.</p>
<p>—Zer dala baña zagoz arantzan</p>
<p>Yaunaren Ama maitea?</p>
<p>—Ene semetxo ez dakizu ba,</p>
<p>Ama zeuentzat izanik</p>
<p>neure biotzak ezin leikela</p>
<p>autu yarleku obarik?</p>
<p>Atsekabezko arantzartean</p>
<p>semetxoak ikusita,</p>
<p>Amak biotza zelan euki lei</p>
<p>arantzatik aldenduta?</p>
<p>Arrezkerotik lili eder au</p>
<p>Aloña mendi gañean</p>
<p>bere kutunak zaintzeko dago</p>
<p>Eusko-errien erdian;</p>
<p>Amaren biotz maitekorragaz</p>
<p>esaten abots samurraz:</p>
<p><hi rend='Italic'>Arantzartean ez aztu Nigaz</hi></p>
<p><hi rend='Italic'>ez aztu goiko zorunaz.</hi></p>
        </body>
      </text>
      <text>
        <front>
          <head rend='Bold'><p>AMA SORTZEZ GARBIARI</p></head>
        </front>
        <body>
<p>Zu zara Miren aranetako</p>
<p>lili eder ta garbia,</p>
<p>gustiz ederra, edur antzera,</p>
<p>zuri daukazun yantzia.</p>
<p>Eguzkiak lez dis-dis dagitzu</p>
<p>arpegi zoragarriak;</p>
<p>zure kutunoi biotzetara</p>
<p>bialtzen zorun-izpiak.</p>
<p>Yerosolymgo aintza zara Zu,</p>
<p>Ixarreldarren zoruna,</p>
<p>kistar-erria zeure izenagaz</p>
<p>gora-goraltzen dozuna.</p>
<p>Onetsia Zu Yaunak autuoi</p>
<p>emakumeen artean,</p>
<p>Zure antzedun bat ez daurki ba,</p>
<p>ludi zabal dan gustian.</p>
<p>Zu zara Sortzez Garbi-garbia,</p>
<p>gure Amatxo laztana,</p>
<p>ta, arren! laguntza eske gatoz gaur</p>
<p>apal-apalik Zugana:</p>
<p>Len-gurasoen oben galgarriz</p>
<p>illun doguz adimenak,</p>
<p><hi rend='Italic'>Argian</hi> Ama zaran ezkero</p>
<p>urratu oben illunak.</p>
<p>Geu-naimena be, lera on barik</p>
<p>argal-indarge dogula,</p>
<p>ekandunari yarraituteko</p>
<p>daukagu auldu-aulduta;</p>
<p>Zeuk indartzeke, zer ete geinke</p>
<p>egin Amatxo laztana,</p>
<p>izanik bakar Yaun altsuaren</p>
<p>Neskutz Ama deun zarana?</p>
<p>Salla danari gaiñ egiteko</p>
<p>eztogu geugan indarrik,</p>
<p>girñak pozkiña maitatzeko be,</p>
<p>ezta bear dan neurririk;</p>
<p>Nok ba zuzendu girña zitalak</p>
<p>ta indartu biotz argala,</p>
<p>Zeuk izan ezik guretzat beti</p>
<p>argi dagizun izarra?</p>
<p>Geure itxaroa zaran ezkero</p>
<p>lagun zakiguz Yaunarren,</p>
<p>Zure onoimen lurrun ondoren</p>
<p>yarraitu daigun pozarren;</p>
<p>Oben galgarriz kutsutuok ba</p>
<p>ustatsu gatoz Zugana,</p>
<p>Arren! gustiok donokiratu</p>
<p>gaizuzan Ama laztana.</p>
        </body>
      </text>
      <text>
        <front>
          <head rend='Bold'><p>AIZKIDETASUNA</p></head>
        </front>
        <body>
<p>Lora eder ta samur-samurra</p>
<p>mardulik sortzen yakuna,</p>
<p>geu-biotz-baru baratzan legez</p>
<p>lili usaintsu biguna;</p>
<p>aizkidetasun maitetasuna</p>
<p>orok daukagu barruan;</p>
<p>Lora eder au zaintzen eztaunak,</p>
<p>bauko zorunik gogoan?</p>
<p>Yanari barik ezin leike iraun</p>
<p>ezelan bere bizitzak,</p>
<p>Maitasun barik zelan iraun lei</p>
<p>luzaro gure biotzak?</p>
<p>Non aurkitu lei bere yakia</p>
<p>izanik auxe bakarra?</p>
<p>Yaki au eztaun biotzari ba,</p>
<p>zek biztu bizitza-garra?</p>
<p>Lili usaintsu ta samur onek</p>
<p>alkartzen dituz biotzak,</p>
<p>berau ezpalitz danak litzakez</p>
<p>bakar, itun eta illotzak.</p>
<p>Onek damotso biziteari</p>
<p>atsegin-gozotasuna;</p>
<p>Aizkide barik euki geinke ba</p>
<p>bear dan poz ta zoruna?</p>
<p>Aizkide barik, nori agertu</p>
<p>biotz-barrengo samiñak?</p>
<p>Nori edestu gogo-barrengo</p>
<p>yazokun alai pozkillak?</p>
<p>Yasarpenagaz garrastasuna</p>
<p>badator geure ondoren;</p>
<p>noren biotzan deituko dogu</p>
<p>laguntasuna eskatzen?</p>
<p>Barriz aizkide ona danari</p>
<p>emon dautsonak biotza,</p>
<p>egun alai naiz illunetan be,</p>
<p>euko dau poz ta laguntza.</p>
<p>Berau dalako emaitz ederra</p>
<p>Yainkoak emon dauskuna</p>
<p>gozatzen dausku gustiz oparo</p>
<p>bizitza-garrastasuna.</p>
<p>Aizkide ona daunak aurkitzen</p>
<p>Yakituriak diñonez:</p>
<p>«Ondasunketa aurkituten dau»</p>
<p>beteko dauna zorunez.</p>
<p>Urrerik ez da, ez ondasunik</p>
<p>aizkide ona lakorik,</p>
<p>berau bagarik eztagolako</p>
<p>beko zorion biderik.</p>
<p>Gauza bigun ta samurra danez</p>
<p>ardura ondo zaintzeko,</p>
<p>girñak ba beti listorra letxe</p>
<p>gertu daoz lorau galtzeko,</p>
<p>ta izpi gaizkille zorrotz-zorrotzaz</p>
<p>daben lez lorea galtzen,</p>
<p>lorau etsayak errez galtzen dau</p>
<p>ezpa-da arduraz zaintzen.</p>
<p>Zaindu ba beti maitetasunaz</p>
<p>donoki lili eder au,</p>
<p>arantza-esi gustiz zorrotzaz</p>
<p>etsai kaltetik ingurau.</p>
<p>Auxe zintzoro egiten bogu</p>
<p>ludian garan artean,</p>
<p>zuzen bai zuzen ibillko gara</p>
<p>zoriontasun bidean.</p>
        </body>
      </text>
      <text>
        <front>
          <head rend='Bold'><p>AINTZA YAUNARI</p></head>
        </front>
        <body>
<p>Guren Altsua Bakar zara Zu ene Yainkoa,</p>
<p>ludiak Zure anditasuna dau goraltzen,</p>
<p>zeruak dira Zure Aintzaren Bakaulkia ta</p>
<p>oron Bakaldun ta Yauna legez zara agertzen.</p>
<p>Gauza gustiak ezerezetik atera eta</p>
<p>«Izan zaiteze» itz-indarragaz dozuz egin,</p>
<p>gaudian oro banandu dira pozez beterik,</p>
<p>Zeu beti-beti aintzalduteko agintzakin.</p>
<p>Oztots durunda Zeu aintzaltzeko zabaltzen dala</p>
<p>Zeure Zuzentza bildurgarriro agertzen dau,</p>
<p>ta eguzkian ene biotzak Zeu-maitasuna,</p>
<p>samurtasuna baita loretan ikusten dau.</p>
<p>Axe ekaixkorran erdi-erdian zabiltzanean,</p>
<p>tximist zolia daroyazula eskuetan,</p>
<p>baita zakustaz almen neurgea zabaltzen aintzaz</p>
<p>itxaso zabal, mendi, muru eta ibarretan.</p>
<p>Zeure Aintzari iragitako yauretxean lez,</p>
<p>izaki orok goraltzen zaula pozez dakust;</p>
<p>Neuk be eurakaz, «Aintza Zuretzat» abestu nai dot,</p>
<p>Bizi gustian Yauna goraldu gura zaitut.</p>
        </body>
      </text>
      <text>
        <front>
          <head rend='Bold'>0</head>
        </front>
        <body>
<p>Txoritxo politak</p>
<p>ugari dakustaz</p>
<p>kayola barruan</p>
<p>espetxetuta.</p>
<p>Gaiztakerien bat</p>
<p>egin ete dabe?</p>
<p>zuzendasunarren</p>
<p>dagoz lotuta?</p>
<p>Ez; baña otzanak</p>
<p>izan diralako,</p>
<p>gizonen eskura</p>
<p>etorri dira,</p>
<p>ta, gizon ankerrak,</p>
<p>on izatearren</p>
<p>beste barik sartu</p>
<p>dauz espetxera.</p>
<p>Arrano gaiztoak</p>
<p>lapur erailleak</p>
<p>egazka goyetan</p>
<p>barriz dakustaz;</p>
<p>gaiztakeri baltzez</p>
<p>bizitza eunduta,</p>
<p>Zer dala-ta azkerik</p>
<p>oro dabiltzaz?</p>
<p>Erpe zorrotzak dauz</p>
<p>burua zaintzeko,</p>
<p>eztautso gizonak</p>
<p>esku-ezartzen,</p>
<p>gaiztoak badaki</p>
<p>ba, sarri askotan</p>
<p>gizonen eskua</p>
<p>erpez urratzen.</p>
<p>Augaitik otzana</p>
<p>sarri dakuskezu</p>
<p>gizonen artean</p>
<p>zigorpetuta,</p>
<p>eta gaizkin baltza</p>
<p>erpak agirian</p>
<p>gizon zuzena lez</p>
<p>aintzat artuta.</p>
<p>«Txoritxo gaxoa</p>
<p>estuntzapean ta,</p>
<p>arrano gaiztoa</p>
<p>azke axetan,</p>
<p>begiak zabalik</p>
<p>daukozanak sarri</p>
<p>ikusiko dituz</p>
<p>ludi onetan».</p>
        </body>
      </text>
      <text>
        <front>
          <head rend='Bold'><p>ANDONITXO TA MITXELETEA</p></head>
        </front>
        <body>
<p>Andonitxo mutiko</p>
<p>otzan eta argia,</p>
<p>esanak egiteko</p>
<p>men eta zolia,</p>
<p>bein loratxoak zaintzen</p>
<p>ebillen amari</p>
<p>ura ekarten eutson</p>
<p>eiteko loran.</p>
<p>Eskuan urontziaz</p>
<p>begira egoan</p>
<p>ta, loratik urtenda</p>
<p>euron inguruan,</p>
<p>mitxeleta bat dakus</p>
<p>zuri ta ederra,</p>
<p>egazka ebillela</p>
<p>batetik bestera.</p>
<p>Mitxeleta polita</p>
<p>zana ben-benetan</p>
<p>Andonik artu nairik</p>
<p>beren eskuetan,</p>
<p>asi zan bere yarrai</p>
<p>beso edatuaz,</p>
<p>ikutzea lorturik</p>
<p>nozipein eskuaz.</p>
<p>Baña mitxeleteak</p>
<p>egaz zoli-zoli</p>
<p>ixeka eiten eutson</p>
<p>gure Andoniri,</p>
<p>ta batera-bestera</p>
<p>luzaro ibillita</p>
<p>Andoni gelditu zan</p>
<p>gustiz nekatuta.</p>
<p>Mitxeletea baita</p>
<p>atsedendu nayaz,</p>
<p>nekatua zalako</p>
<p>ainbat egazkadaz,</p>
<p>elorri adar baten</p>
<p>pozik eskutau zan;</p>
<p>begiak baña Andonik</p>
<p>bere zain eukazan.</p>
<p>Ixill beatz gañean</p>
<p>ondotxora yoan</p>
<p>ta, sart! mitxeletea</p>
<p>eskuratu eban,</p>
<p>baña elorri arantz</p>
<p>zorrotzak zulatu</p>
<p>eutson eskua, baita</p>
<p>odolez estaldu.</p>
<p>Alan be, Andonitxo</p>
<p>gurendari zala,</p>
<p>pozez amagandu zan</p>
<p>eskuan ebala;</p>
<p>eskua zabaltzen dau</p>
<p>ta... a bai zan tamala!</p>
<p>ikusi ebanean</p>
<p>auts biurtu zala.</p>
<p>Orduan amak esan</p>
<p>eutson Andoniri:</p>
<p>«Ludiko poz-zorunen</p>
<p>irudi dok ori;</p>
<p>Zorun yarrai doyana,</p>
<p>gustia nekatu;</p>
<p>eskuratzen dauneko</p>
<p>bertan ezereztu».</p>
        </body>
      </text>
      <text>
        <front>
          <head rend='Bold'><p>OYANEKO ITURRIA</p></head>
        </front>
        <body>
<p>Odoldiari mosu emonaz</p>
<p>agertuten dan iturritxoak</p>
<p>oyanean;</p>
<p>bere txokotik urten daneko</p>
<p>txori-agurrak pozarren dantzuz</p>
<p>ostopean.</p>
<p>Axe bigunak esku legunaz</p>
<p>arpegitxoan iguzten dautso</p>
<p>aizkide lez;</p>
<p>ta ur garden, garbi yayoparriak</p>
<p>bere esker ona dautso agertzen</p>
<p>irribarrez.</p>
<p>Zear-mearka bildur-ikaraz</p>
<p>ibilli dabill ezautzeztaben</p>
<p>bidetxoan;</p>
<p>eta zertxobait nekau bailitzan</p>
<p>geldituten da bidean daurkin</p>
<p>txokotxoan.</p>
<p>Baña arpegia txoko ertzera</p>
<p>agertu dau ta bean ibai bat</p>
<p>ikusirik,</p>
<p>zer ete dagon yakinguriaz</p>
<p>amildegitik doa ikotika</p>
<p>geldi barik.</p>
<p>Zerbait izukor urreratu da</p>
<p>ibaira baña, gaxoa alako</p>
<p>uste barik,</p>
<p>ta, ara ur loyak barruan dauzan</p>
<p>ibai zikiñaz non gelditzen dan</p>
<p>bat egiñik.</p>
<p>«Irudi ontan zenbat ta zenbat</p>
<p>euskotar gaste geinkez ikusi</p>
<p>antzeztuta;</p>
<p>Au bai tamala...! Oyanetako</p>
<p>ur garden leuna, loi dan uragaz</p>
<p>alkartuta...!».</p>
        </body>
      </text>
      <text>
        <front>
          <head rend='Bold'><p>NEURE GELAKO TXORITXOARI</p></head>
        </front>
        <body>
<p>Txori polit bat</p>
<p>kayola barru</p>
<p>daukat gelaren</p>
<p>erdian,</p>
<p>txorro-txioka</p>
<p>ixildu barik</p>
<p>abesten egun</p>
<p>gustian.</p>
<p>Abes itunik</p>
<p>ez dantzut iñoz</p>
<p>beti alaiki</p>
<p>diardu,</p>
<p>auxe dala-ta</p>
<p>sarri-sarri dot</p>
<p>neure artean</p>
<p>gogaldu:</p>
<p>«Txoritxu orrek</p>
<p>espetxetxoan</p>
<p>azkatasuna</p>
<p>galduta,</p>
<p>Zelan poz-pozik</p>
<p>abestuten yok</p>
<p>espetxeagaz</p>
<p>aztuta?</p>
<p>«Izatez beti</p>
<p>azke ibillteko</p>
<p>Yaunak egiña</p>
<p>dalarik,</p>
<p>egazkada bat</p>
<p>ezin eginda,</p>
<p>zelan abestu</p>
<p>alairik?».</p>
<p>Onetan baña</p>
<p>neure barruan</p>
<p>erantzun auxe</p>
<p>dantzut nik:</p>
<p>«Kayolan dagon</p>
<p>txori-abesak</p>
<p>auko gaxuoi</p>
<p>geldurik?</p>
<p>«Ez ete dok ba,</p>
<p>ikusten non nai</p>
<p>ekandu txarrez</p>
<p>lotuta,</p>
<p>alai abesten</p>
<p>gizon gaxoa</p>
<p>bere zorunaz</p>
<p>aztuta?</p>
<p>«Goirantz egazka</p>
<p>beti ibilteko</p>
<p>Yaunak egiña</p>
<p>dan arren,</p>
<p>ez dok ikusten</p>
<p>guzur-lokarri</p>
<p>ta obenpean</p>
<p>pozarren?».</p>
<p>Itzok entzunik</p>
<p>txoritxu orren</p>
<p>abesak ez nau</p>
<p>arritzen,</p>
<p>adimenduna</p>
<p>dakustalako,</p>
<p>berberorixe</p>
<p>egiten.</p>
        </body>
      </text>
      <text>
        <front>
          <head rend='Bold'><p>UMETXOAI BEGIRA</p></head>
        </front>
        <body>
<p>Mitxeleta legez</p>
<p>atsedendu barik,</p>
<p>yolaska zabilltzan</p>
<p>ume otzanoi;</p>
<p>arpegi alayaz,</p>
<p>ule kiskurtuaz,</p>
<p>zorun-seme antza</p>
<p>dozun gotzonoi.</p>
<p>Zeure begi orreik</p>
<p>errugetasunan</p>
<p>antzikur eder bi</p>
<p>dirala, ziñez!</p>
<p>begirakun gozo,</p>
<p>argi, zoragarriz,</p>
<p>betetzen daustazu</p>
<p>biotza pozez.</p>
<p>Zu añan zoruntsu</p>
<p>ez da iñor ludian,</p>
<p>oben ta samiñik</p>
<p>ez dauzauzu ba,</p>
<p>gentzatsu dan osiñ</p>
<p>Yaunan antzikurra,</p>
<p>gotzon-poza zeure</p>
<p>biotza da-ta.</p>
<p>Ludi gaiztakeri</p>
<p>artean bizi ta</p>
<p>zeure biotz ori</p>
<p>garbi-garbi da.</p>
<p>Noiz-arte orbange</p>
<p>iraungo ete dau?</p>
<p>Erantzun leikenik</p>
<p>iñor ete da?</p>
<p>Mitxeleta legez</p>
<p>yolaska ikusirik</p>
<p>neu-biotzak artzen</p>
<p>daben zoruna.. !</p>
<p>Baña oben kutsuz</p>
<p>loitzeko zorian</p>
<p>ikusteaz dodan</p>
<p>samin ituna...!</p>
        </body>
      </text>
      <text>
        <front>
          <head rend='Bold'><p>PARIXETARRA TA ZERGALARIA</p></head>
        </front>
        <body>
<p>Gizon eretxi eta biotz arroa</p>
<p>otoi egitera elexara doa;</p>
<p>Yaunaren aurrean</p>
<p>elexa erdian,</p>
<p>begira zutunik</p>
<p>Yaunari otoitzat zuzentzen itz oneik:</p>
<p>«Ene Yaungoikoa, eskerrik asko</p>
<p>besteak lakoa ez nazalako,</p>
<p>ez naz ba, beste lez bidegabea,</p>
<p>ez lapurra eta eskontzauslea;</p>
<p>astean birritan barau egiten dot,</p>
<p>oron amarrena zintzoro ordaintzen dot</p>
<p>ez naz ba, beste lez obendaria,</p>
<p>dan lez or dagoan zergalaria».</p>
<p>Otoi au egiñik</p>
<p>gizon arroa,</p>
<p>elexatik aide</p>
<p>egiten doa,</p>
<p>beretzat diñola</p>
<p>pozez beterik:</p>
<p>«Ni bezin on danik</p>
<p>etxaok besterik».</p>
<p>Bazter baten dager biotz apalduna</p>
<p>obenez iraundu dabelako Yauna,</p>
<p>begiak yasoten</p>
<p>eztala asartuten,</p>
<p>bularra yoten dau</p>
<p>gustiz garbaturik otoi egiten dau:</p>
<p>«Obenduna naz ni, Yaunoi, baidakit</p>
<p>baña, biotz miñaz erruki daurkit».</p>
<p>Otoi au egiñik</p>
<p>gizon apala</p>
<p>biotza garbayaz</p>
<p>samin dabela,</p>
<p>aide ta oldozten</p>
<p>diño lotsaurik:</p>
<p>«Ludian ni bezin</p>
<p>ezta gaiztorik».</p>
<p>Apalan otoya lurrun gozo lez</p>
<p>Yaunak donokian</p>
<p>entzun dau pozez;</p>
<p>poz-pozik apala geratuten dala</p>
<p>arroa itun da</p>
<p>Yaunaren aotik itz oneik entzunda:</p>
<p>«Entzun dot apalan eskari sutsua:</p>
<p>beratzaz bakarrik naz errukitsua;</p>
<p>eskar, errukia</p>
<p>eta donokia,</p>
<p>eztira arroentzat,</p>
<p>iguingarri da ba, arroa Niretzat».</p>
        </body>
      </text>
      <text>
        <front>
          <head rend='Bold'><p>ASISTAR PANTZEZKA DEUNAREN ERIOTZEA</p></head>
        </front>
        <body>
<p>Eguzki sutsuak udazken arratsez</p>
<p>dauzala bialtzen azken-izpiak,</p>
<p>Porziunkulako txabola batean</p>
<p>argitzen dauz gauza oroigarriak.</p>
<p>Txirotasun deunan irudi bizia,</p>
<p>billosturik datza lur gogorrean,</p>
<p>«Asisko Txiroa», iltzer zotiñetan</p>
<p>eriotzearen erpe artean.</p>
<p>Yaun-maitasun-garrez oldarka biotza,</p>
<p>lertu bearrean taupadaz dago;</p>
<p>ta berak pozarren abesten diardu,</p>
<p>eriotzea ur eta gartsuago:</p>
<p>«Neure abotsez dei-dagitsot Yaunari</p>
<p>Neu-abotsez Yaunari eska dautsot,</p>
<p>Neure otoya bere aitzin ixurita</p>
<p>Bere aurrean neu-samiña agertzen dot.</p>
<p>Neure gogoa naigabetzen danean,</p>
<p>Neure bidaskak Zuk dozuz ezautzen,</p>
<p>Bide onetan neu nabilen bidean,</p>
<p>Lakio ixill bat edatu eustien.</p>
<p>Eskumaldera begiratuta dakust,</p>
<p>Iñortxo ez dala ezautzen nabenik;</p>
<p>Iges-bidea niretzat galdu da-ta,</p>
<p>Ez da bizia zaindu nai daustanik.</p>
<p>Didar dagitzut nik, Yaunoi, diñodala;</p>
<p>Zu zara nire zain eta itxaroa,</p>
<p>Ta biztoki ontan nire yabegoa.</p>
<p>Neure oyua arren entzun egizu,</p>
<p>Oso-osoan apaldua izanaz ta,</p>
<p>Neu yasarleetatik gaizkatu nagizu</p>
<p>Nire aldean indartsu dira ba.</p>
<p>Bere espetxetik atera neu-gogoa,</p>
<p>Aintzaldu dagidan Zeure izena,</p>
<p>Zuzenzaleak ba, begira daukadaz</p>
<p>Emon daidazun Zeuk epai zuzena».</p>
<p>Pantzezka ixildu da; ta euzki ondoren</p>
<p>illuna zabaltzen dan bitartean,</p>
<p>eriotzearen eskutik iges dau</p>
<p>argi egiteko betiraundean.</p>
<p>Txirotasun deunan irudi bizia</p>
<p>il da, ta gotzonak dabe goraltzen,</p>
<p>ta bere gorpua datzan ingurura</p>
<p>txoritxo pilloa dator agurtzen.</p>
        </body>
      </text>
      <text>
        <front>
          <head rend='Bold'><p>DEUNORO EGUNA</p></head>
        </front>
        <body>
<p>Urrez eta argiz Ama yantzi da,</p>
<p>yualak alai deitzen dagoz,</p>
<p>«Poztu biotzez, ene semeok,</p>
<p>poztu barrendik, poztu gogoz».</p>
<p>Oroitzen zara zeure anaya</p>
<p>ludiko txiro ta otzanaz,</p>
<p>negar ta gosez, zuzen-egarriz</p>
<p>eta errukitsu izan zanaz?</p>
<p>Ene semeoi, oroitzen zara,</p>
<p>biotz garbidun anayatzaz,</p>
<p>gentzatsu eta ona zalako</p>
<p>yasarpenpean bizi zanaz?</p>
<p>Begira orain Yaunan ondoan</p>
<p>donoki-lurrez yabeturik,</p>
<p>zorun-zorunez ase-aseta</p>
<p>negar-malkoak leorturik.</p>
<p>Begira orain Goi-Errukiak</p>
<p>Bere seme lez maitetuak</p>
<p>dirala, pozez donoki-goyan</p>
<p>beti-betiko zorunduak.</p>
<p>Eleiz Amagaz poztu, kistarroi,</p>
<p>yualak alai deitzen dagoz:</p>
<p>«Poztu biotzez anai-zorunaz,</p>
<p>poztu barrendik, poztu gogoz».</p>
        </body>
      </text>
      <text>
        <front>
          <head rend='Bold'><p>GOKAXOEN EGUNA</p></head>
        </front>
        <body>
<p>Soñeko baltzez Ama yantzi da</p>
<p>yualak itun deitzen dagoz:</p>
<p>«Biotzez negar, ene semeok,</p>
<p>otoi barrendik, otoi gogoz».</p>
<p>Bere lepoan gurutz aztunaz,</p>
<p>bizitz ontatik igarota,</p>
<p>ikusten dozu anai gaxoa,</p>
<p>izerdi-autsez zikinduta?</p>
<p>Donokiratu baño lenago</p>
<p>garbitzen dago su-garretan,</p>
<p>Nitzaz erruki! didarrez diño</p>
<p>ez aztu nitzaz otoyetan».</p>
<p>Eleiz Amagaz otoi, kistarra,</p>
<p>yualak itun deitzen dagoz,</p>
<p>«Gutzaz erruki, anai maitea,</p>
<p>negar biotzez, otoi gogoz».</p>
        </body>
      </text>
      <text>
        <front>
          <head rend='Bold'><p>SORTZEZ GARBIA</p></head>
        </front>
        <body>
<p>Ama maitea</p>
<p>Sortzez Garbia,</p>
<p>gure Artizar</p>
<p>bardingabea,</p>
<p>gutzat itxaro</p>
<p>gozotasuna,</p>
<p>biotz-samiñen</p>
<p>zorun-zoruna,</p>
<p>ez yakiñontzat</p>
<p>yakituria,</p>
<p>obendiontzat</p>
<p>goi-errukia,</p>
<p>Zu etsai kaltez</p>
<p>poz eta indarra,</p>
<p>gizadiaren</p>
<p>Ama bakarra,</p>
<p>Zure deuntasun</p>
<p>guren-gurena</p>
<p>Yaun Altsuaren</p>
<p>eskutapena</p>
<p>da ta, Yarleku,</p>
<p>zoriontsua,</p>
<p>goi-gotzonaren</p>
<p>gañetikoa,</p>
<p>ezin neike ba</p>
<p>iñoz ulertu;</p>
<p>neurgea danik</p>
<p>ezin lei neurtu.</p>
<p>Dautort biotzez</p>
<p>apal-apalik:</p>
<p>«Zure gañetik</p>
<p>Yauna bakarrik»</p>
<p>ta seme usteaz</p>
<p>pozez diñotzut:</p>
<p>«Amatxo laztan,</p>
<p>nik maite zaitut!».</p>
        </body>
      </text>
      <text>
        <front>
          <head rend='Bold'><p>URTE ZARRAREN AGURA</p></head>
        </front>
        <body>
<p>Buru solla ta</p>
<p>bekoki tximur</p>
<p>bizkarra konkor</p>
<p>zamauta,</p>
<p>Aguratxo bat</p>
<p>iltzer datza gaur</p>
<p>arnasaz ezin</p>
<p>beteta.</p>
<p>Bakar-izketan</p>
<p>diardu berak,</p>
<p>biotza daula</p>
<p>samiñez:</p>
<p>«Ludi zitala;</p>
<p>agur betiko.. !</p>
<p>agur dagiskat,</p>
<p>iguñez...!</p>
<p>«Erruge izanik</p>
<p>zer dala-ta ni</p>
<p>zamau ete nok</p>
<p>obenez?</p>
<p>Zer egin dauskat</p>
<p>neure biotz au</p>
<p>erdibitzeko,</p>
<p>naigabez?</p>
<p>«Eugaz geyago</p>
<p>nik etxoat nai</p>
<p>artu-emonik...</p>
<p>ezer bez...!</p>
<p>Nayago yoat</p>
<p>il bein betiko</p>
<p>ta il bein-betiko</p>
<p>iguñez!</p>
<p>«Baña il baño len</p>
<p>entzun egidak,</p>
<p>beste bein eta</p>
<p>azkenez:</p>
<p>«Ludira Yaunak</p>
<p>bialdua nok</p>
<p>eu asetzeko</p>
<p>zorunez...!».</p>
        </body>
      </text>
      <text>
        <front>
          <head rend='Bold'><p>AGUR...!</p></head>
        </front>
        <body>
<p>Donoki-lurren Yaun ta Yabeak</p>
<p>beren Amatzat autua,</p>
<p>Zu zara Miren izaki eder,</p>
<p>oron artean altsua;</p>
<p>Zeure buruan amabi izarrez</p>
<p>apaindurik burestuna,</p>
<p>dakustalako; Aintza Zuretzat!</p>
<p>Agur ludi Bakalduna!</p>
<p>Ama maitati onenak baño</p>
<p>samurragoa biotza,</p>
<p>agertzen dozu gizon gaxuoi</p>
<p>emonik zeure laguntza;</p>
<p>ta Zeuk semetzat artu nozu ta</p>
<p>nazalako zoruntsua;</p>
<p>biotz-biotzez eskar dagitzut</p>
<p>Agur Ama Eskartsua!</p>
<p>Oben edenak ene gogoa,</p>
<p>eskar bizitza kendurik,</p>
<p>donoki bidez goirantz doyala</p>
<p>itxi daunean illotzik;</p>
<p>Zeuk Goi-eskerrez barriro biztu</p>
<p>daustazulako biotza;</p>
<p>barren-barrendik, Eskarrik asko!</p>
<p>Agur gogoko bizitza!</p>
<p>Atsekabe ta mingostasunak</p>
<p>biotza miñ-garraztuta,</p>
<p>ene gogo au ipiñi badau</p>
<p>bizitzagaz aspertuta;</p>
<p>Zeu izan zara beti niretzat</p>
<p>poz eta zorun osoa;</p>
<p>augaitik pozez agurtzen zaitut;</p>
<p>Agur Amatxo gozoa!</p>
<p>Goiko zoruna yaritxiteko</p>
<p>eragozpen ugariak,</p>
<p>neuri etsayak ipiñikustaz</p>
<p>galerazteko bideak;</p>
<p>orduan, Ama, orain arte lez</p>
<p>emon indar eta almena,</p>
<p>Zeuri biotzez didar eiteko:</p>
<p>Agur ene Itxaropena!</p>
        </body>
      </text>
    </group>
  </text>
</TEI.2>

