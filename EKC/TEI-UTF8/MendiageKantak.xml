<!DOCTYPE TEI.2 PUBLIC "-//TEI P4//DTD Main DTD Driver File//EN"
                       "http://www.tei-c.org/P4X/DTD/tei2.dtd" [
   <!ENTITY % TEI.prose    'INCLUDE' >
   <!ENTITY % TEI.linking  'INCLUDE' >
   <!ENTITY % TEI.analysis 'INCLUDE' >
   <!ENTITY % TEI.figures  'INCLUDE' >
   <!ENTITY % TEI.XML      'INCLUDE' >
   <!ENTITY % TEI.extensions.ent SYSTEM 'http://www.tei-c.org/Lite/DTD/teilitex.ent' >
   <!ENTITY % TEI.extensions.dtd SYSTEM 'http://www.tei-c.org/Lite/DTD/teilitex.dtd' >
]>
<TEI.2>
  <teiHeader>
  <fileDesc>
     <titleStmt>
        <title>Kantak</title>
        <author>Jose Mendiage</author>
        <respStmt>Ez dauka</respStmt>
     </titleStmt>
     <extent>11.701 hitz, 81.967 karaktere</extent>
     <publicationStmt>
        <publisher>Klasikoen Gordailua [http://klasikoak.armiarma.com/]</publisher>
        <distributor>Estrata Liburuak S.L.</distributor>
        <address type='email'>klasikoak@armiarma.com</address>
        <idno type='ota'>MendiageKantak</idno>
        <availability status='free'>Erabilpen librekoa; honoko helbidean topa daiteke (HTML, RTF eta PDF formatuetan): http://klasikoak.armiarma.com/idazlanak/M/MendiageKantak.htm</availability>
        <date>2006</date>
     </publicationStmt>
     <sourceDesc>
        <bibl>Iturria: Jose Mendiage (1845-1937) Haren bizia eta haren kantuak, (Piarres Xarritonen edizioa). Etor, 1992</bibl>
        <notesStmt><note>Iturburuen datazioa: 1863-1913</note></notesStmt>
     </sourceDesc>
  </fileDesc>
  <encodingDesc>
     <projectDesc>Euskal literaturako testu klasikoen bilduma da KLASIKOEN GORDAILUA; testu hau berorren parte da</projectDesc>
     <refsDecl>
        <p>MENTIONED etiketa egilearenak ez diren hitzak markatzeko erabili da: hitzaurreak, aipuak, iruzkinak, e.a.</p>
    </refsDecl>
     <classDecl>
        <taxonomy id='generoa'>
            <category id='G-0'><catDesc>sailkatu gabea</catDesc></category>
            <category id='G-ANT'><catDesc>Antzerkia</catDesc></category>
            <category id='G-BER'><catDesc>Bertsoak</catDesc></category>
            <category id='G-ERL'><catDesc>Erlijioa</catDesc></category>
            <category id='G-NAR'><catDesc>Narratiba</catDesc></category>
            <category id='G-POE'><catDesc>Poesia</catDesc></category>
            <category id='G-SAI'><catDesc>Saiakera, kronika, artikuluak...</catDesc></category>
        </taxonomy>
        <taxonomy id='garaia'>
            <category id='M-0'><catDesc>sailkatu gabea</catDesc></category>
            <category id='M-16'><catDesc>XVI. mendea</catDesc></category>
            <category id='M-17-1'><catDesc>XVII. mendea - 1. erdia</catDesc></category>
            <category id='M-17-2'><catDesc>XVII. mendea - 2. erdia</catDesc></category>
            <category id='M-18-1'><catDesc>XVIII. mendea - 1. erdia</catDesc></category>
            <category id='M-18-2'><catDesc>XVIII. mendea - 2. erdia</catDesc></category>
            <category id='M-19-1'><catDesc>XIX. mendea - 1. erdia</catDesc></category>
            <category id='M-19-2'><catDesc>XIX. mendea - 2. erdia</catDesc></category>
            <category id='M-20-1'><catDesc>XX. mendea - 1. erdia</catDesc></category>
            <category id='M-20-2'><catDesc>XX. mendea - 2. erdia</catDesc></category>
        </taxonomy>
        <taxonomy id='euskalkia'>
            <category id='E-0'><catDesc>sailkatu gabea</catDesc></category>
            <category id='E-BAT'><catDesc>batua</catDesc></category>
            <category id='E-BIZ'><catDesc>bizkaiera</catDesc></category>
            <category id='E-BNA'><catDesc>behenafarrera</catDesc></category>
            <category id='E-ERR'><catDesc>erronkariera</catDesc></category>
            <category id='E-GIP'><catDesc>gipuzkera</catDesc></category>
            <category id='E-GNA'><catDesc>goi nafarrera</catDesc></category>
            <category id='E-LAP'><catDesc>lapurtera</catDesc></category>
            <category id='E-NAF'><catDesc>nafarrera</catDesc></category>
            <category id='E-ZAR'><catDesc>zaraitzuera</catDesc></category>
            <category id='E-ZUB'><catDesc>zuberera</catDesc></category>
        </taxonomy>
    </classDecl>
  </encodingDesc>
  <profileDesc>
     <textClass>
       <keywords scheme='generoa'>
         <list><item>G-POE</item></list>
       </keywords>
       <keywords scheme='garaia'>
         <list><item>M-19-2</item></list>
       </keywords>
       <keywords scheme='euskalkia'>
         <list><item>E-BNA</item></list>
       </keywords>
     </textClass>
  </profileDesc>
  </teiHeader>
  <text>
    <front>
      <docTitle>Kantak -- Jose Mendiage</docTitle>
    </front>
    <group>
      <text>
        <front>
          <head rend='Bold'><p>1863-1900</p></head>
        </front>
        <body>
        </body>
      </text>
      <text>
        <front>
          <head rend='Bold'><p>EUSKALDUN GUZIAK BAT</p></head>
        </front>
        <body>
<p><hi rend='Italic'> Airea: «Ume eder bat...»</hi></p>
<p>Lapurdi eta Baxenabarre, Xuberoa eta Nabarra,</p>
<p>Gipuzkoa eta Bizkaia, zazpigarrena Araba,</p>
<p>Guziek elgar atxik dezagun; neholere ahal bada,</p>
<p>Aiten kostumak segi ditzagun, galdu ez dezagun Ama.</p>
<p>Zazpiek elgar atxik dezagun, denek eskuak emanik,</p>
<p>Hiru Frantzian, lau Espainian, aparte izanagatik,</p>
<p>Lehenagoko arrengurak utz, elgar maita bihotzetik,</p>
<p>Euskal Herriak anaiak dira, mundurat sortuz geroztik.</p>
<p>Nahiz Frantzian ala Espainian, joan den denbora handian,</p>
<p>Gure mintzaia nahiz galerazi ari dirade lanian;</p>
<p>Ama utzi-eta, Amaizuna har, gerta liteke orduian;</p>
<p>Geldi gaitezen gure Amarekin, hoberik ez da munduian.</p>
<p>Horiek hola emanagatik gure kontrako legiak,</p>
<p>Ez dira behar utzi burutik, ttipitikan ikasiak;</p>
<p>Gure lenguaiaz mintza gaitezen Euskaldun kasta guziak,</p>
<p>Gutaz irririk ein ez dezaten Frantziak ez Espainiak.</p>
<p>Ikus dezaten oraino ere ez dela arras galdua,</p>
<p>Elgarretarik urrundugatik, hurbil dugula gogua;</p>
<p>Izanagatik bi erresumek Euskal Herria hartua,</p>
<p>Ez dugu behar utzi galtzera elgarren amodiua.</p>
<p>Euskal Herriak gaizki gabiltza, joan den aspaldi handian,</p>
<p>Batzu Kastillaz, bertziak Frantsesez ari gira solasian;</p>
<p>Denen ikastia gizonak on du, aise ibiltzeko munduian,</p>
<p>Bainan euskara atxik dezagun ahantzi gabe buruian.</p>
<p>Aita euskaraz mintzo da eta semeak arrapostuia:</p>
<p><foreign>«Soy vascongado, pero... </foreign>ahantzi zait, ttipitikan ikasia!».</p>
<p>Ez deia hori, Amarendako, bihotz-erdiragarria?</p>
<p>Berak mundurat eman ondoan, semeak ez ezagutzia!</p>
<p>Ama euskara, bihotza triste, nigarrez urturik dago,</p>
<p>Ikusiz semek ez diotela kasurik eiten gehiago;</p>
<p>Eri da eta lagun dezagun; senda ditake oraino;</p>
<p>Orai sendatuz, bizi litake, medeak mende direno.</p>
<p>Nigarrez atzo, nigarrrez egun, nigar egiten du beti,</p>
<p>Bere semeak galdu tuela eta nehun ezin kausi;</p>
<p>Hori ez daite mundu hunetan gure aldian baizik bizi;</p>
<p>Zertan gabiltza, nere anaiak, gure Amaren ihesi?</p>
<p>Abia gaiten, Ama gaixoari erremedio eitera!</p>
<p>Egin ahala egun dezagun, ez dezagun utz hiltzera!</p>
<p>Gure gatikan bizi da era badugu horren beharra,</p>
<p>Hiltzen bazaiku Ama euskara, guziak galduak gira!</p>
<p>Gure semeak, sortu orduko, Euskaldun legean ezar!</p>
<p>Ez diten gure kontra atera hoiek egun edo bihar;</p>
<p>Lehenagokoek erakutsiak ez ditugu ahantzi behar,</p>
<p>Bertze mundutik, guri behatuz, egin ez dezaten nigar.</p>
<p>Asko gabiltza, mundu kurritzen, sortu lekuiak utzirik,</p>
<p>Bertze lurretan aberasteko ilusionez beterik;</p>
<p>Bure herriak tristerik daude, beren semeak galdurik,</p>
<p>Gu berriz hemen, hara eta hung, ezin kausituz deus onik.</p>
<p>Mendi artian sortuagatik Euskal Herriko jendia,</p>
<p>Norat nahi den atera dadin, denek ontsa ikusia;</p>
<p>Mundu guziak ezagutzen du, guk daukagun noblezia,</p>
<p>Gure aiten aitek, odola ixuriz, guretzat irabazia.</p>
<p>Zorioneko itsas-bazterra, Kantabriako zokua,</p>
<p>Gure Jainkoak Euskaldunentzat hori dauka hautatua,</p>
<p>Orai eta lehen mundu guzian beti fama handikua,</p>
<p>Guziek indar egin dezagun izan ez dadin galdua!</p>
<p>Denbora batez, gerlari hainitz han ibili izan dira,</p>
<p>Euskal Herriko jendia nahiz bere lurretik atera;</p>
<p>Egin ahalak egin zituzten bainan gaizki joan zaien afera;</p>
<p>Mendi artean dagon lehoina, handik kentzea neke da.</p>
<p>Zezar-en ordrez tropak jin ziren Kantabriarat milaka,</p>
<p>Kostumatuak denen ibiltzen beren aintzinean lasterka,</p>
<p>Gero tristerik itzuli ziren gerlari hainitz utzi-eta,</p>
<p>Ez zirotela apal, ikusiz, Euskaldunaren kopeta.</p>
<p>Euskal Herriak eman izan'tu biziki gizon handiak,</p>
<p>Bihotzez noble, burua gora, nehoren beldur gabiak,</p>
<p>Beti oihuka: «libro edo hil!», hauk dira gure legiak.</p>
<p>Romano jaunek ikusi'tuzte heiek egin balentriak.</p>
<p>Ez deia bada dolueingarri, holako arraza galtzia?</p>
<p>Lehen, gureak ziraden lurrak, bertzen eskutan uztia?</p>
<p>Bakoitza bere lurren nagusi jartzen ari da jendia,</p>
<p>Ez dugu behar galdu esperantza, jin daite gure aldia.</p>
<p>Asko presunek erranen dute, burutik joana naizela,</p>
<p>Ilusionez betea, kantuz ari naizelakotz hola,</p>
<p>Bainan ez bada ur bilakatzen Euskaldunaren odola,</p>
<p>Elgarri fidel egon gaitezen, jinen da gure denbora.</p>
<p>Gure Aitamen aitek erranak behar ditugu sinetsi:</p>
<p>Ez dela behar gure Herrian euskara baizik onetsi;</p>
<p>Euskaldun sortu, Euskaldun bizi, Euskaldun hil eta ehortzi,</p>
<p>Munduan hori eiten duenak, zerua duke merezi.</p>
<p>Mendiague-ren partetik horra Euskal Herrier, goraintzi!</p>
<p>Montevideo-ra gaztetik jina, ez naiz itzuliko naski;</p>
<p>Nihaurek ere hortaz badaukat neure baitan pena aski;</p>
<p>Urrun naiz bainan ene bihotza zurekin bizi da beti.</p>
<p><hi rend='Italic'>Jose Mendiague</hi></p>
<p><mentioned><hi rend='Italic'>«</hi>Euskal-Erria», 1912-VIII-04; nº 1</mentioned></p>
        </body>
      </text>
      <text>
        <front>
          <head rend='Bold'><p>EUSKALDUN BERTSULARIAK</p></head>
        </front>
        <body>
<p><hi rend='Italic'> Airea: «Pilota partida bat Irungo herrian...»</hi></p>
<p>Lehengo bertsulari zaharren izenak</p>
<p>Ez ditu ahantzi behar Euskalduna denak:</p>
<p>Heiek egin dituzte beti obra onak,</p>
<p>Zerbait ikas dezake hetarik gizonak;</p>
<p>Estimagarri dira halako presunak;</p>
<p>Ontsa mereziturik badituzte famak.</p>
<p>Bertsulari onak ziren Katxo eta Etxahun,</p>
<p>Halakorikan orai ote dugu nehun?</p>
<p>Heiek egin dutena, guk egin dezagun:</p>
<p>Debrua utzi eta Jainkoa har lagun.</p>
<p>Bi pelegrino ziren, ohora ditzagun!</p>
<p>Agian Jainko Jaunak berekin'tu egun!</p>
<p>Amezket Saran eta Urruñatik Ttipi,</p>
<p>Guzier mintzo ziren errespetuz beti,</p>
<p>Ofentsarik ein gabe sekulan nehori;</p>
<p>Ez ziren fantesiaz kantu emaiten ari;</p>
<p>Etsenplu ona frango eman dute orori,</p>
<p>Ez dakigunek nahi badugu ikasi.</p>
<p>Aditu dituenak Fermin eta Madoz,</p>
<p>Heien bertsu ederrak ikasi'tu gogoz.</p>
<p>Ez da izan halakorik buruz eta ahoz:</p>
<p>Ez ziren aise ixiltzen, behin hasiz geroz,</p>
<p>Guzier mintzo ziren beti amodioz,</p>
<p>Hartakotz izan dira maitatuak oroz.</p>
<p>Zer gizon jakintsuna zen Iparragirre!</p>
<p>Hura bezalakorik ez da izan bat ere;</p>
<p>Hark egin'tuten obrak handiak dirade;</p>
<p>Denak admiratuak heier beha gaude.</p>
<p>Beti kantatu izan du Euskaldunen alde,</p>
<p>Gure kontrarioen beldurrikan gabe.</p>
<p>Jan Bautista Otxalde eta Elizanburu,</p>
<p>Heien obrak oraino gogoan ditugu:</p>
<p>Erakutsi daukate nola errespetatu,</p>
<p>Ez ginukela behar nehor ofentstu;</p>
<p>Jaun heien kontseiluak behar'tugu hartu,</p>
<p>Ez dakienak beti ikastea on baitu.</p>
<p>Putxuna, Bordaxuri, huna bi Hazpandar,</p>
<p>Isturitzen Karrankak eiten zuen indar.</p>
<p>Oi, zer bertsularia, Kanbon Lohiotxar!</p>
<p>Ezin bentzutu dute egundaino elgar.</p>
<p>Bat bertzia baino hobe, norbait izan behar.</p>
<p>Guzientzat nagusi izan da Xenpelar.</p>
<p>Bertze bertsulari hainitz izan da munduan,</p>
<p>Ontsa estimaturik gizonen artian,</p>
<p>Kantatu izan dutena, omore onian,</p>
<p>Jendez inguratuak, trankil bihotzian.</p>
<p>Guk desira dezagun, hetaz oroitzian,</p>
<p>Jainkoak atxik ditzan bere sahetsian.</p>
<p><hi rend='Italic'>Jose Mendiague</hi></p>
<p><mentioned><hi rend='Italic'>«</hi>Euskal-Erria», 1912-X-06</mentioned></p>
        </body>
      </text>
      <text>
        <front>
          <head rend='Bold'><p>DENAK BAT</p></head>
        </front>
        <body>
<p><hi rend='Italic'> Airea: «Ume eder bat ikusi nuen...»</hi></p>
<p><hi rend='Italic'> Edo: «Amodio berria, gaztien xoragarria...»</hi></p>
<p>Egun konplitzen ditu bortz urte <foreign>Vasconia </foreign>zela agertu,</p>
<p>Buenos Aires-en behar zuela Euskal Herri bat formatu.</p>
<p>Geroztik hunat gure onetan indar handiak ein'tuzu,</p>
<p>Euskal Herriek nahi zaitugu bihotzez felizitatu.</p>
<p>Zure izena hedatua da orai bazter guzietan,</p>
<p>Partikulazki gu sortu giren probintzia ederretan;</p>
<p>Guziez ontsa hartua zira heltzen ziren lekuetan,</p>
<p>Admiratuak zure laudatzen ari dirade denetan.</p>
<p>Bi edo hiru mila lekoan hunat girenak etorri,</p>
<p>Sortu lekuak utzi ditugu, ihesi eginez Amari;</p>
<p>Harek gaixoak erakutsi du maite duela semeari,</p>
<p>Galdu ez gaiten gure gidari <foreign>«Vasconia» </foreign>du ezarri.</p>
<p>Beha zazue, nere anaiak, hau da gure gidaria,</p>
<p>Argentinako Euskaldunentzat ezarri zuten argia,</p>
<p>Ikus dezagun gure lurretan ateratzen den fruitua,</p>
<p>Hunek guzier erakusten du zer den gure sorlekua.</p>
<p>Hango arbola zaharretarik hartu zuten landaria;</p>
<p>Buenos Aires-en landatu zuten arbola lore garbia,</p>
<p>Beti zabaltzen ari da eta einen du itzal handia,</p>
<p>Haren azpian liberti dadin Euskaldun kasta guzia.</p>
<p>Nahiz gaituzten denbora batez urrundurikan ezarri,</p>
<p>Egin ahala egin dezagun hurbil gaitezen elgarri.</p>
<p>Libertatea hemen badugu, galdegin gabe nehori,</p>
<p>Elgarri esku eman dezagun, gostarik ere zernahi.</p>
<p>Gure artean makurrik bada, guziek elgarri barka,</p>
<p>Unionia bezalakorik munduan deusik ez baita.</p>
<p>Hurbil baginte, eskuak eman, elgar guziek besarka!</p>
<p>Jaun Zerukoak lagunt gintzazke, ez gaiten berriz aparta.</p>
<p>Guziez ontsa hartuak gira, heltzen giraden lekuan,</p>
<p>Gure arraza baino hoberik, diote, ez dela munduan;</p>
<p>Gure Jainkoak ezar gaitzala bandera baten azpian!</p>
<p>Gure desira hori da eta konplituko da agian!</p>
<p>Jose Mendiague</p>
        </body>
      </text>
      <text>
        <front>
          <head rend='Bold'><p>MONTEVIDEO-TIK OXANDABARATZ-I</p></head>
        </front>
        <body>
<p><hi rend='Italic'> Airea: «Nornahik zernahi erranikan ere...»</hi></p>
<p>Lau bertsu izan ditut Kalifornia-tik,</p>
<p>Kadet Oxandabaratz jaunak emanik,</p>
<p>«Aingeruen Herria» deitzen den lekutik,</p>
<p>Ez nuen esperantza nik, hoin urrundanik,</p>
<p>Bazela gizonik</p>
<p>Okupatzen zenik</p>
<p>Nigatik segurik,</p>
<p>Kontestatuko diot Montevideo-tik.</p>
<p>Ederki mintzo zira, zu Oxandabaratz,</p>
<p>Zure konplimenduez kontent niz arras;</p>
<p>Baliatzen bazira daukazun indarraz,</p>
<p>Hainitzek badukegu norekilan ikas.</p>
<p>Kanta zazu beraz</p>
<p>Bihotzez euskaraz,</p>
<p>Ez dezagun ahatz,</p>
<p>Nik lagunduko zaitut egin ahalaz.</p>
<p>Diozu ez dudala ohoriari kentzen,</p>
<p>Bertsutako legiak hoi du manatzen;</p>
<p>Abiatzen bagira elgar mendratzen,</p>
<p>Hortarikan ez dugu gauza onik izanen.</p>
<p>Bai hor ala hemen,</p>
<p>Uste dut hobe den</p>
<p>Ibiltzea zuzen:</p>
<p>Ontsa mintzatzea ez da deusik gostatzen.</p>
<p>Nik eman kantuetaz jaun Sallaberry-ri,</p>
<p>Gustatu izan zaizula duzu iduri,</p>
<p>Ene ganik ez zuen bertzerik merezi:</p>
<p>Berak ere eman daizt bertsu ederrak niri,</p>
<p>Ontsa eta klarki</p>
<p>Emaiten'tu beti,</p>
<p>Mintzatuz oneski;</p>
<p>Errespetu ekartzen dener badaki.</p>
<p>Montevideo-n naizela, ez zazula duda;</p>
<p>Hemen pasatzen ditut negu eta uda;</p>
<p>Hogoi-ta-hamasei urte badut jinik huna;</p>
<p>Denbora frango izan dut eiteko fortuna;</p>
<p>Beti arrengura,</p>
<p>Kexu naiz ardura,</p>
<p>Ez nago gostura;</p>
<p>Ez naiz aise itzuliko sortu lekura!</p>
<p>Galdegiten dautazu niri barkamendu;</p>
<p>Ez dakit zertan duzun egun bekatu:</p>
<p>Deusetan ez nauzu, jauna, ofensatu,</p>
<p>Ene gostura ontsa zirade mintzatu,</p>
<p>Zuk plazer baduzu,</p>
<p>Ni beti prest nuzu;</p>
<p>Gustatzen bazaizu,</p>
<p>Urrundanik enekin kanta dirozu.</p>
<p><hi rend='Italic'>Jose Mendiague</hi></p>
<p>1899, apirilaren 26an</p>
        </body>
      </text>
      <text>
        <front>
          <head rend='Bold'><p>EUSKALDUN BATEN KONTSEILUAK MONTEVIDEO-KO PRESIDENTARI</p></head>
        </front>
        <body>
<p><hi rend='Italic'> Airea: «Gernikako arbola...»</hi></p>
<p>Mila-zortzi-lau-hogoi-hamalaugarrena</p>
<p>Montevideo-ko jendia oroituko dena:</p>
<p>President bat hautatzen izan dute lana,</p>
<p>Gaizki ateraturik aintzinetik plana,</p>
<p>Denentzat ezin izan, baten behar dena.</p>
<p>Hogoi-ta-bi egunez izan da partida;</p>
<p>Bakotxa bere alde okupatu dira;</p>
<p>Azkenian bat igan da beheretik gora;</p>
<p>Presidentzialeko kaderean hor da</p>
<p>Ohore handietan Idiarte Borda.</p>
<p>Orai jarria zira guzien gainian,</p>
<p>Gauzen ontsa ikusteko leku ederrian.</p>
<p>Zenbait gaizki ibilirik zu ziren lekuian,</p>
<p>Lautarikan hiru gaude miserian,</p>
<p>Zure beharra dugu artzeko lanian.</p>
<p>Zure esperantzan gaude guziak begira,</p>
<p>Bertzek baino hobeki dezakezun gida.</p>
<p>Lehengo urratsetan ibiltzen bagira,</p>
<p>Republika huntarik joan beharko gira,</p>
<p>Bertzetan xerkatzera laneko segida.</p>
<p>Hori guziendako malur heldu baita,</p>
<p>Ontsa gida gaitzazu, zu zira gure aita,</p>
<p>Makurren xuxentzaliak egiten du falta:</p>
<p>Ez zazula nehori, gaizki eginik barka,</p>
<p>Injustuki ez dezagun nehor gaizki trata.</p>
<p>Zuretzat on ez dena, atxik azu urrundik,</p>
<p>Gorri ala zuri den ein gabe kasurik,</p>
<p>Izan nahi baduzu errespetaturik.</p>
<p>Justizia egiteko ez izan beldurrik,</p>
<p>Bertzela ez duzu izanen herrian bakerik.</p>
<p>Legiak einak dira munduan guzien;</p>
<p>Justiziako <foreign>«vara» </foreign>atxik-azu zuzen,</p>
<p>Pobrendako bezala berdin aberatsen,</p>
<p>Denek jakin dezagun gaizki eitia zer den,</p>
<p>Nehork erraitekorik izan ez dezaten!</p>
<p>Zuhaurek ekarzkitzu aldeko lagunak,</p>
<p>Beren herria maite duketen gizonak!</p>
<p>Ontsa atera zaitzu aintzinetik planak,</p>
<p>Bertzek baino hobeki egiteko lanak,</p>
<p>Zuretzat izan diten obrak eta famak!</p>
<p>Karga handien azpian jarria zirade,</p>
<p>Izan duzun kargua gora izanik ere;</p>
<p>Lurrian dena ezin altxa laguntzarik gabe,</p>
<p>Ein ahala egizu herriaren alde,</p>
<p>Zure obra ederren, denak beha gaude.</p>
<p>Zure baitan daukagu gure esperantza,</p>
<p>Laguntzalerik gabe ez gitazke altxa,</p>
<p>Beharretan girela badakizu ontsa.</p>
<p>Jendeak hartuz geroz zutan konfiantza,</p>
<p>Zuk ere ez dukezu laguntzalia falta.</p>
<p>Ez duzu aise eginen guzien gogora,</p>
<p>Jelosian daudener ez zitela fida,</p>
<p>Nahi dutena egiten usatuiak dira.</p>
<p>Ontsa erakusteko jin zaizu tenora,</p>
<p>Pasatzera ez utzi. orai da denbora.</p>
<p>Lur hau baino hoberik nehun ez da ageri,</p>
<p>Hunek eman dezake jatera orori;</p>
<p>Fruituia emaiten du, landatuz nun nahi;</p>
<p>Zaintzen ahal baduzu, zu zira nagusi;</p>
<p>Ontu gabe jatera ez utzi nehori!</p>
<p>Eiten ahal baduzu hoi, zer balentria,</p>
<p>Bertzerenaren uzten zuk erakustia!</p>
<p>Ez duzu aise eginen zenbaiten zaintzia;</p>
<p>Axeriaren pare dute malezia;</p>
<p>Nekez ahanzten zaie behin ikasia.</p>
<p>Ez zaitela fidatu, egin zazu kasu!</p>
<p>Makur xerkatzailiak izanen dituzu,</p>
<p>Heiek zure menian beti atxik zaitzu!</p>
<p>Tzarrak onen aldetik urrun ezarzkitzu!</p>
<p>Sagar usteldu batek, on hainitz galtzen du.</p>
<p>Hainitz ariko zaitzu, gostura xerkatzen,</p>
<p>Sekulan ez baitute gauza onik pentsatzen:</p>
<p>Xistera bat eskuan zaituzte pintatzen,</p>
<p>Zenbait puntan har-eta has zaite botatzen,</p>
<p>Zuretzat on ez dena kanporat igortzen.</p>
<p>Nahi gabe ezartzen zaituzte ohoretan,</p>
<p>Euskal Herrietako moda ederretan,</p>
<p>Erakus diezozute, obra guzietan,</p>
<p>Ez zirela bakarrik <foreign>«vasco» </foreign>arropetan,</p>
<p>Euskaldunen odola duzula zainetan!</p>
<p>Euskaldunen sinestia, hau da zuretako,</p>
<p>Makurrak dituzula ontsa arranjatuko;</p>
<p>Uste dugu ez girela hortan tronpatuko,</p>
<p>Denbora jinen denian obren ikusteko,</p>
<p>Oihu eginen dugu: «Emak-hor, Juazinto!».</p>
<p>Gizonek egin obrak ez ditazke gorda,</p>
<p>Guziek bistan dugu Artigas-en obra,</p>
<p>Konfidantzan emana, zure eskuian hor da:</p>
<p>Hori, behar bezala ditaken kontserba,</p>
<p>Entsegu bat egizu, Idiarte Borda!</p>
<p>Barneko eta kanpokoek elgar hartu-eta,</p>
<p>Nehor ibili gabe kontrario keta,</p>
<p>Luma eta ezpata elgarrekin junta,</p>
<p>Ideia on batian gauzak ontsa planta,</p>
<p>Holako gobernuak egiten du falta.</p>
<p>Kopia hau har zazu Euskaldunetarik,</p>
<p>Mendiague-ek emanik, San Jose herritik:</p>
<p>Estimatzen zaitugu, guk gure aldetik,</p>
<p>Ez dugu esperantza zu baino hoberik,</p>
<p>Kontent gira izanen zutaz gidaturik.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>MENDIAGUE KANTUZ</p></head>
        </front>
        <body>
<p><hi rend='Italic'> Airea: «Gazte nintzenian hogoi urtetan...»</hi></p>
<p>Kantuz sortu naiz, eta kantuz nahi bizi,</p>
<p>Kantuz igortzen ditut nik penak ihesi,</p>
<p>Kantuz izan dudanian zerbait irabazi,</p>
<p>Kantuz gostura ditut guziak iretsi;</p>
<p>Kantuz, ni bezalakoak, hiltzia du merezi.</p>
<p>Kantuz pasatu ditut gau eta egunak,</p>
<p>Kantuz izan dirade ardura ene lanak;</p>
<p>Kantuz biltzen nituen aldeko lagunak;</p>
<p>Kantuz eman daitate obra gabe famak,</p>
<p>Kantuz hartuko ahal nau, gure Jainko Jaunak!</p>
<p>Kantuz eman izan tut zenbaiten berriak,</p>
<p>Kantuz gustatu izan zait erraitia egiak.</p>
<p>Kantuz eman baditut hainitzi afruntuiak,</p>
<p>Kantuz barka ditzaten ene bekatuiak,</p>
<p>Kantuz egiten ditut nik, penitentziak.</p>
<p>Kantuz eginez geroz mundura sortzia,</p>
<p>Kantuz ein beharko dut, ene ustez, hiltzia;</p>
<p>Kantuz emaiten badaut Jainkoak grazia,</p>
<p>Kantuz idekiko daut San-Pedro-k atia,</p>
<p>Kantuz egin dezadan zeruan sartzia.</p>
<p>Kantuz ehortz nezaten, hiltzen naizenian,</p>
<p>Kantuz ene lagunek, harturik airian,</p>
<p>Kantuz ariko dira, ni lurrian sartzian.</p>
<p>Kantu frango utziko diotet munduian</p>
<p>Kantu egin dezaten, nitaz oroitzian.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>GURE HAITZA</p></head>
        </front>
        <body>
<p><hi rend='Italic'> Airea: » Ume eder bat ikusi nuen Donostiako kalean...»</hi></p>
<p>Haitza da gure sorlekuetan libertateko arbola,</p>
<p>Dener bihotza tristatzen zaiku, oroituz erori zela.</p>
<p>Hura lurrerat ez nahiz utzi, ixuri zuten odola,</p>
<p>Lurraren pean haren erroer indar emaiten ari da.</p>
<p>Landare azkarrak jalitzen dira erro hetarik, aspaldi;</p>
<p>Itzal ederrak emaiten'tuzte, landatuz geroztik ongi:</p>
<p>Beha zazue Amerikan den Euskal Herriko jendeari,</p>
<p>Libertatia hemen badugu, galdegin gabe nehori.</p>
<p>Arbola hori landatu dute Buenos-Aires-e hirian,</p>
<p>Denak bat jarriz, gure arraza bizi dadien bakian;</p>
<p>Egin ahala egin dezagun; ar gaiten denak lanian,</p>
<p>Euskal Herria izan ez dadin betikotz bertzen menian.</p>
<p>Hori dabila gure ondotik, ez nahiz galtzera utzi;</p>
<p>Maite gaitu eta maita dezagun, hoi gabe ez gaitezke bizi;</p>
<p>Batzu batera, bertziak bertzera, ibili gabe ihesi,</p>
<p>Entseia gaiten, elgar atxikiz geldi gaitezken nagusi.</p>
<p>Bihotzez oihu egin dezagun, lenagokoek bezala:</p>
<p>Adarrez zabal, hostoa berde, beti kontserba dezala!</p>
<p>Hori da gure iguzkia eta bai ere gure itzala.</p>
<p>Gure Jainkoak, horren azpian, hil onduan ehortz gitzala!</p>
<p>Bihotzez noble, burua gora, gauden len bezala egun,</p>
<p>Anaiak garen bezala, elgar beti maite izan dezagun;</p>
<p>Gure arraza baino hoberik ez baita munduan nehun,</p>
<p>Libro edo esklabo, bizi edo hil, beti izan gaiten Euskaldun!</p>
<p><hi rend='Italic'>Jose Mendiague</hi></p>
<p><mentioned>Euskal Erria, 16-II-1913</mentioned></p>
        </body>
      </text>
      <text>
        <front>
          <head rend='Bold'><p>MONTEVIDEO-KO BERRIAK</p></head>
        </front>
        <body>
<p><hi rend='Italic'> Airea: «Nor nahik zernahi erranikan ere...»</hi></p>
<p>Euskal Herrietarik izan dut galdia</p>
<p>Montevideon nola bizi den jendia.</p>
<p>Erran nahi dautzuet bihotzez egia:</p>
<p>Ene herritar maiteak, eizue guardia!</p>
<p>Hemengo bizia,</p>
<p>Horkoa iduria,</p>
<p>Ez da hainitz hobia;</p>
<p>Hor ontsa denik, hunat ez bedi abia!</p>
<p>Guzietan badira hor bezala penak;</p>
<p>Nonnahi sofritzen du, pobria denak;</p>
<p>Hemen badira hainitz, hortik hunat jinak,</p>
<p>Ilusionez beterik, eitera fortunak;</p>
<p>Ez dira lehenak,</p>
<p>Tronpatu'tuenak,</p>
<p>Urruneko famak:</p>
<p>Ezin biziz, orotan badira lanak.</p>
<p>Hunat ondoan dabiltza karriketan kurri,</p>
<p>Lanik badakitenetz, galdez elgarri.</p>
<p>Ez dira menturatzen jende aberatsari:</p>
<p>Heiek ez dute egiten kasurik nehori;</p>
<p>Esker tzarra orori,</p>
<p>Merkenikan hori,</p>
<p>Bihotz-altxagarri,</p>
<p>Sofritu behar dute pobrek zernahi.</p>
<p>Bizi behar duenak hemen jornalian,</p>
<p>Ez da izanen beti abundantzian:</p>
<p>Suertez sartzen baditu hiru egun lanian,</p>
<p>Alfer, bertze hiruak, emanez etxian,</p>
<p>Salda txarra eltzian</p>
<p>Duke igandian,</p>
<p>Mahaian jartzian;</p>
<p>Hobeki bizi dira Euskal Herrian.</p>
<p>Orai nahi duenak egia sinetsi,</p>
<p>Hemengo berriak kondatzen'tut klarki;</p>
<p>Behar duenak hemen eskulanaz bizi,</p>
<p>Pasatu beharko du zenbait neke-izerdi;</p>
<p>Hala ere beti</p>
<p>Ikusia gaizki;</p>
<p>Pobre izaitia aski;</p>
<p>Jainkoa holakoaz urrikal bedi!</p>
<p>Denbora hobiagoetan zenbait hunat jinik,</p>
<p>Orai hemen gabiltza, sakela arinik.</p>
<p>Ez ginuen pentsatzen, orduan segurik,</p>
<p>Ondotik jinen zela holako urterik.</p>
<p>Hortaz fidaturik,</p>
<p>Gaude tronpaturik,</p>
<p>Ez dugu lanjerik</p>
<p>Hemendik jalitzeko aberasturik!</p>
<p>Hok dira Amerikano zaharren berriak:</p>
<p>Pasatu izan'tugu urte hobiak;</p>
<p>Berantegi argitu ditugu begiak,</p>
<p>Ez izanez oraiko esperientziak.</p>
<p>Orai zahartuiak,</p>
<p>Laneko nagiak,</p>
<p>Indarrak galduiak,</p>
<p>Planta txarrian gaude eiteko Indiak.</p>
<p>Arribatu ginenian gu Amerikara,</p>
<p>Zerbaiten egiteko bazen denbora:</p>
<p>Zahartuko ginenetz, guti oroitu gira,</p>
<p>Mundutik partitzeko jin zaiku tenora;</p>
<p>Notaria etxera</p>
<p>Jiten bada aldera</p>
<p>Testamentu eitera,</p>
<p>Garbi geldituko da haren papera.</p>
<p>Huna zer bizi dugun Amerika aldian,</p>
<p>Nahasiak dabiltza oro, aspaldian,</p>
<p>Batek bertziarentzat beti inbidian;</p>
<p>Elgar ezin sofrituz daude errabian;</p>
<p>Bataila gorrian</p>
<p>Elgarren artian,</p>
<p>Ez dauzke bakian,</p>
<p>Denak pagatzen ditu pobriak munduian!</p>
<p>Hor dudatzen duenak hauien sinestia,</p>
<p>Aski du ikustera berak jitia.</p>
<p>Hemen ere eiten dute zenbaitek suertia,</p>
<p>Ez da guziendako destino tristia.</p>
<p>Ez da lan handia</p>
<p>Berak probatzia,</p>
<p>Jin eta ikustia.</p>
<p>Ez gure gatik utzi fortuna eitia!</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>C. SARRAIL-EK JOSE MENDIAGUE-RI IGORRI DAKON LETRAREN ARRAPOSTUA</p></head>
        </front>
        <body>
<p>Irakurtu izan dut, Jauna, zure letra;</p>
<p>Hainitz plazer hartu dut, hura idek-eta;</p>
<p>Berehala hedatu izan diot bista;</p>
<p>Itsasoko berriak ez zituen falta,</p>
<p>Kontent niz zirelakotz arribatu entsa.</p>
<p>Zure letran dautazu, Casimir, galdatzen</p>
<p>Jaun Bautista Yrigoyen zer gizon klase den.</p>
<p>Arrapostuak zuzen daizkitzut emanen,</p>
<p>Berri onik ez baitut sekulan gordetzen,</p>
<p>Gizon hoberik ez da gure artian hemen.</p>
<p>Ezagutzen duenak maitatzen du fite;</p>
<p>Guziek hunendako «kariño» badute;</p>
<p>Gizon onestagorik nekez kausi daite;</p>
<p>Holako hainitz balitz, ez litake kalte;</p>
<p>Mundu guziarentzat abantail litake.</p>
<p>Jaun hau, hurbildanikan duenak tratatu,</p>
<p>Laudoriorik baizik ez duke kondatu;</p>
<p>Egia erraitia ez baita bekatu,</p>
<p>Hemen guzietarik badu errespetu,</p>
<p>Bere sendimendu onez merezitzen baitu.</p>
<p>Orai emaiten dautzaut jaun hunen berria:</p>
<p>Jakintsuna da eta ontsa mintzatuia;</p>
<p>Guzier ekartzen du beti errespetuia;</p>
<p>Jende beharrarentzat bihotz bat noblia;</p>
<p>Inposible da izaitia bertze bat hobia.</p>
<p>Nehork ez diro hunen kontra deusik erran;</p>
<p>Beti zuzen dabila bere aferetan;</p>
<p>Guziez maitatua, alde guzietan,</p>
<p>Ttipi, handi, aberats, bai eta pobretan,</p>
<p>Gizon xarmantagorik ez ditake izan.</p>
<p>Beti izanen ditu obrak eta famak,</p>
<p>Yrigoyen bezala dabilan gizonak.</p>
<p>Ez ditu abandonatzen sekulan lagunak,</p>
<p>Holakoak balire aberatsak denak,</p>
<p>Ez litazke hoin handi pobriaren penak.</p>
<p>Horrat partitzen dela, diote, hemendik;</p>
<p>Hola aditu izan dut, solasak emanik.</p>
<p>Balin bada Hazparnen arrangura denik,</p>
<p>Hunen berriak zuzen eman daizkitzut nik,</p>
<p>Ez zazula pentsatu badela gezurrik!</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>MONTEVIDEO-KO MANERA</p></head>
        </front>
        <body>
<p><hi rend='Italic'> Airea: «Ageri duzu goizean...»</hi></p>
<p>Montevideoko manera</p>
<p>Orai noha kondatzera,</p>
<p>Egia hainitz erraitera,</p>
<p>Gobernuari kontrario hainitz baitzaio atera,</p>
<p>Bota beharrez kanpora,</p>
<p>Berak sartzeko barnera,</p>
<p>Hau da oraiko afera.</p>
<p>Barnian dauden zenbait gorri,</p>
<p>Makurturikan elgarri,</p>
<p>Mintzo dirade zernahi.</p>
<p>Bertze ideiarik batere ez dute, denak aise nahiz bizi;</p>
<p>Arranja litazke naski,</p>
<p>Guzientzat balitz aski,</p>
<p>Ez laitezke mintza gaizki.</p>
<p>Orai daukaten auzia,</p>
<p>Elgarren kontra hasia,</p>
<p>Ez da aise jujatzia.</p>
<p>Elgarren desakreditatzen dute beren fantesia;</p>
<p>Ez da errex pentsatzia</p>
<p>Zoinek dioten egia;</p>
<p>Zer politika garbia!</p>
<p>Direnian abiatzen</p>
<p>Elgarren kontra mintzatzen,</p>
<p>Deus onik ez da izanen.</p>
<p>Lehenagoko zaharretarik beti hau nuen aditzen:</p>
<p>«Artzaina denian samurtzen,</p>
<p>«Gasnak direla agertzen»,</p>
<p>Hemen hori da gertatzen.</p>
<p>Errabian daude hainitz,</p>
<p>Ganbera berritu nahiz;</p>
<p>Bertziak barnetikan irriz;</p>
<p>Kargua baino maitiago dute irabazia, segur niz.</p>
<p>Ekonomian ibiliz,</p>
<p>Ez litake gatu hainitz,</p>
<p>Platian xardinik ez balitz!</p>
<p>Kontseilu emaiten dira ari</p>
<p>Oraiko Presidentari,</p>
<p>Kargutik nahiz igorri.</p>
<p>Orai artian, jaun honek ez du kasurik eiten nehori;</p>
<p>Firme bere ideiari,</p>
<p>Beldur dela ez du iduri,</p>
<p>Frente eiteko orori.</p>
<p>Erran nahi du guzier</p>
<p>Bera aski dela guzien,</p>
<p>Xurien eta gorrien.</p>
<p>Bainan anaien artian gerlak deus onik ez du ekartzen;</p>
<p>Ez balin banaiz tronpatzen,</p>
<p>Malur hainitz da izanen,</p>
<p>Ez badira arranjatzen.</p>
<p>Deus onik ezin espera,</p>
<p>Desengañatuak gira,</p>
<p>Guziak bardin baitira.</p>
<p>Jelosian dabiltzan hoiek sartzen badira barnera,</p>
<p>Bakotxa bere aldera,</p>
<p>Guziak ariko dira,</p>
<p>Tiraka beren etxera.</p>
<p>Ez izaitekotz hoberik,</p>
<p>Ez da kanbio beharrik,</p>
<p>Xuri ez eta gorririk.</p>
<p>Mehe gizentzen kantsatuia da herria, ez ein dudarik,</p>
<p>Ez izan esperantzarik</p>
<p>Gosiak asetzekorik:</p>
<p>Behiak ez du esnerik.</p>
<p>Xuriak berriz kanpotik</p>
<p>Heldu omen dira kontentik,</p>
<p>Entusiasmoz beterik,</p>
<p>Montevideo-ren jabe eiteko ez omen dute dudarik.</p>
<p>Zonbat dauden tronpaturik,</p>
<p>Ez badute laguntzarik</p>
<p>Bertze republiketarik!</p>
<p>Ustez baduten laguntza,</p>
<p>Tronpatuak dira ontsa,</p>
<p>Haur gazte batzuen gisa.</p>
<p>Porteñoek eta Brasileroek emana gatik hitza,</p>
<p>Ez dute oraiko gaitza,</p>
<p>Makur xerkatzen dabiltza,</p>
<p>Lur hau ez dadien altxa.</p>
<p>Jaun horien malezia:</p>
<p>Ikusi-eta nahasia,</p>
<p>Gordetzen dute eskuia,</p>
<p>Zangoen azpian atxiki nahiz Montevideo-ko herria.</p>
<p>Ez dute lehen aldia,</p>
<p>Ez eta joko berria,</p>
<p>Rosas-ek erakutsia.</p>
<p>Orai gerlan dira ari,</p>
<p>Anaiak tiroka elgarri.</p>
<p>Ez deia dolu-eingarri?</p>
<p>Akabatu-eta, eginen dute gizon handi hoiek irri,</p>
<p>Emanez jende pobriari,</p>
<p>Sakrifikatu denari</p>
<p>Ospitalia jauregi.</p>
<p>Hainitz ait-amen semiak,</p>
<p>Ilusionez betiak,</p>
<p>Hor dabiltza tronpatuiak,</p>
<p>Zenbaitek, gaixoek, galdu dituzte, gazterik, beren biziak.</p>
<p>Gerlako irabaziak,</p>
<p>Horiek dira guziak,</p>
<p>Sinets zazue gaztiak.</p>
<p>Zuer kontseilu emanik,</p>
<p>Mihiz gerlari handiak.</p>
<p>Pobren enganatzailiak,</p>
<p>Berak etxetik atera gabe, egin nahiz balentriak:</p>
<p>Hoien abilitatiak,</p>
<p>Kentzen, akostumatuiak,</p>
<p>Bertzen buztanez uliak.</p>
<p>Gero hoien urguluiak,</p>
<p>Ustez einik balentriak,</p>
<p>Kontzientzia gabiak!</p>
<p>Zer irabazi ekar dezake hola odol ixurtziak?</p>
<p>Aitamen gaixoen tristiak,</p>
<p>Galdurik beren semiak,</p>
<p>Nigarrez daude guziak.</p>
<p>Kontent zirenak hastetik,</p>
<p>Urrikituiak ondotik:</p>
<p>Zenbait badaude engoitik,</p>
<p>Batzuk zangoak, bertzek besoak, gorputzetik galdurik.</p>
<p>Bertze hainitz berriz trixterik,</p>
<p>Ez izanez sokorririk,</p>
<p>Partitu dira mundutik.</p>
<p>Montevideo-rat jin bedi,</p>
<p>Nahi duenak ikusi</p>
<p>Gerlak zer daukun ekarri:</p>
<p>Barnian bezala, melur eiten du, kanpainan dagon jendeari,</p>
<p>Partikulazki pobriari,</p>
<p>Zaldi, behi eta ardi,</p>
<p>Denez geldi dadin garbi.</p>
<p>Xuriak eta gorriak,</p>
<p>Elgarri emanik eskuiak,</p>
<p>Zabal zaitzuie begiak!</p>
<p>Makurrak, nekez, zuzentzen ditu, gerlako irabaziak.</p>
<p>Utzirik harma guziak,</p>
<p>Egin zaitzuie bakiak!</p>
<p>Hori behar du Herriak.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>JEAN B. OTXALDE-RI</p></head>
        </front>
        <body>
<p><hi rend='Italic'> Airea: «Xuberoan baduzu mutil ederrik...»</hi></p>
<p>Otxalde-ri hasten naiz bi bertsu kantatzen;</p>
<p>Esperantzan nauela zerutik aditzen.</p>
<p>Nahiz gure aldetik apartatua den,</p>
<p>Obra ederra frango utzi dauku hemen,</p>
<p>Haren izena aise ahantz ez dadien!</p>
<p>Ez dut hemen ezartzen jaun haren bizia;</p>
<p>Badakigu izan dela denez maitatuia,</p>
<p>Alde guzietarik beti galdatuia,</p>
<p>Euskaldunen artian gizon famatuia,</p>
<p>Ttipi eta handiez errespetatuia.</p>
<p>Euskal Herrien alde egin du indarra,</p>
<p>Ikusiz bazutela zerbaiten beharra;</p>
<p>Omore onarekin sortu zen mundura,</p>
<p>Beti ibili izan da batetik bertzera,</p>
<p>Gazte eta zaharren alegeratzera.</p>
<p>Bertsulari ederra Otxalde edo Borda,</p>
<p>Hoberik izan denetz bada mila duda:</p>
<p>Munduan pasaturik hainitz negu eta uda,</p>
<p>Adinaren konforme mundutikan joan da;</p>
<p>Sortzian ekarri zorra hola pagatzen da.</p>
<p>Testamentu handi bat ein du munduari;</p>
<p>Kontseilu onak eman'tu aditzalieri,</p>
<p>Lurrarentzat gorputza, arima Jainkoari,</p>
<p>Poesia ederrak Euskal Herriari,</p>
<p>Nahi duenak zerbait hetarik ikasi.</p>
<p>Huntan mintzo naitzuie bertsularieri,</p>
<p>Hura izan dugula guzien nagusi,</p>
<p>Ezagutu duenak, hori du sinetsi.</p>
<p>Orai bere kargua nori duen utzi,</p>
<p>Xerkatu behar dugu, ditakenetz kausi.</p>
<p>Sekulan gal ez dadin Euskaldunen fama,</p>
<p>Segitu behar dugu harek hasi lana.</p>
<p>Errespeta dezagun jaun haren izena,</p>
<p>Hoi da gure ganik merezi duena,</p>
<p>Estimagarri baita halako gizona.</p>
<p>Hau da nik Otxalde-ri eman dudan meza;</p>
<p>Bakotxak bere partez hoinbertze egin beza!</p>
<p>Inkomodatu gabe elizan apeza,</p>
<p>Zoin gure etxetarik eginez otoitza.</p>
<p>Jainkoak bertsulariak zeruan har bitza!</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>FIRMA GABEKO BERTSU BATZUEN ARRAPOSTUA</p></head>
        </front>
        <body>
<p><hi rend='Italic'> Airea: «Frantzian zer den gertatu... ».</hi></p>
<p>Frantzian eta Espainian,</p>
<p>Alegrantzia handian,</p>
<p>Kantuz bertsulariak Euskal Herrian.</p>
<p>Ni ere lanian</p>
<p>Orai naiz abian,</p>
<p>Gostuz egon nindaite heien aldian,</p>
<p>Omore onian,</p>
<p>Trankil bihotzian,</p>
<p>Bertsularien artian,</p>
<p>Gorde gabe, konpainian,</p>
<p>Lagunekilan jarririk mahainian,</p>
<p>Pesta ederragorik ez da munduian.</p>
<p>Hortik atakatzen naute,</p>
<p>Nor den ez dakit, batere,</p>
<p>Bertsuiak izan ditut firmarik gabe,</p>
<p>Xerkatzen banaute,</p>
<p>Ixilik ez nauke,</p>
<p>Zuek ere egizue bertze hoinbertze.</p>
<p>Ez bada herabe,</p>
<p>Nor den beha gaude;</p>
<p>Beti prest da guarda seme,</p>
<p>Ez Hazparnen izanik ere,</p>
<p>Firmaturik igortzen badituzte,</p>
<p>Arrapostu emailia izanen dute.</p>
<p>Firma ez duena ezarri</p>
<p>Ez da fida bere buruari;</p>
<p>Gordeka dabilanak hala du iduri.</p>
<p>Ez eman nehori,</p>
<p>Ez duzunik nahi!</p>
<p>Beti gida zaite zuzen den gauzari,</p>
<p>Mintzatuz oneski,</p>
<p>Errespetuz beti,</p>
<p>Gizonari frente egin klarki!</p>
<p>Ez gordeka ibili,</p>
<p>Edo ixil! Nehori ez egin gaizki!</p>
<p>Hemen badugu guhaurk makurrik aski.</p>
<p>Hotaz mintzo niz orori,</p>
<p>Horko eta hemengoeri;</p>
<p>Badakit badela hainitz bertsulari;</p>
<p>Nahi dena ari,</p>
<p>Adrezatu niri!</p>
<p>Montevideo-n nago, denen zerbitzari.</p>
<p>Ni ganat etorri,</p>
<p>Gostua ekarri,</p>
<p>Lehenik mahaian jarri!</p>
<p>Oneski mintza deneri,</p>
<p>Konpainian faltatu gabe nehori,</p>
<p>Euskalduna beha egonen da zuri.</p>
<p>Sobera barna sarturik,</p>
<p>Hemen nago lotsaturik,</p>
<p>Ez dakit nola jali trantze hotarik:</p>
<p>Nik ez dut dudarik,</p>
<p>Ez pentsamendurik,</p>
<p>Badakit badela ni baino hoberik.</p>
<p>Nahiz Frantziatik</p>
<p>Edo Espainiatik,</p>
<p>Nahi duzuen lekutik,</p>
<p>Errezebituko ditut nik;</p>
<p>Arrapostuiak galdatzen'tut nonbaitik,</p>
<p>Erakuslerik bada, ikastea gatik.</p>
<p>Hok dituztenian ikusten</p>
<p>-Balinba zaizte gustatzen!-</p>
<p>Ikasi-eta has ditela kantatzen,</p>
<p>Hasi preparatzen,</p>
<p>Ordainen paratzen,</p>
<p>Gero ageriko da, nagusi zoin den!</p>
<p>Nuke desiratzen,</p>
<p>Fite abia diten,</p>
<p>Jakitaten erakusten,</p>
<p>Kontra edo alde mintzatzen,</p>
<p>Gu ere egon gaiten zerbait aditzen.</p>
<p>Hobiak ditazkela ez dut dudatzen.</p>
<p>Aditurik hainitzen famak,</p>
<p>Zireztela bertsulari onak,</p>
<p>Zuier kantaraztiaz eman daut <foreign>«ganak».</foreign></p>
<p>Atera ontsa planak,</p>
<p>Ez tronpatu, Jaunak!</p>
<p>Hemen badira ezagutzen dutenak,</p>
<p>Hortik hunat jinak,</p>
<p>Ezagutza finak.</p>
<p>Ez gaizki har nik erranak,</p>
<p>Ez dira ofentsatzeko emanak,</p>
<p>Montevideo-n ere badira gizonak:</p>
<p>Nun nahi egiten du semia amak!</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>EZKONDUA ETA DONADOA</p></head>
        </front>
        <body>
<p><hi rend='Italic'> Airea: «Xuberoan baduzu mutil ederrik...»</hi></p>
<p>— Adi-zak ezkongaia, bi solas gu ganik,</p>
<p>Kontseilu on hau har-zak, ezkonduetarik:</p>
<p>Gizonak, izaitekotz nehon deskantsurik,</p>
<p>Gazterik, familia formatu behar dik,</p>
<p>Zahartu-eta ez dadin egon doluturik.</p>
<p>— Zuen kontseilu onari, hemen nago irriz,</p>
<p>Donado gelditurik, arras kontent bainiz,</p>
<p>Ikusiz, penatuak zireztela hainitz,</p>
<p>Miseria gorrian, haurrak ezin haziz.</p>
<p>Jainkoari eskerrak, hortarik libro niz.</p>
<p>— Ez dut bada hobea donadoen planta:</p>
<p>Urgulutan sarturik, ez hadila banta;</p>
<p>Hik ere izanen duk noizbait zerbait falta,</p>
<p>Ez zakala sobera biktoria kanta,</p>
<p>Donadoen zahartzia arras tristia baita.</p>
<p>— Tristia dela, diozu, gure zahartzia;</p>
<p>Zuk ere ez dukezu mila alegrantzia;</p>
<p>Guziek badakigu zer den ezkontzia:</p>
<p>Gazte danik, gizona esklabo jartzia,</p>
<p>Gure gostuko, hori ez da zuhurtzia.</p>
<p>— Gure esklabitatiaz tronpaturik hago:</p>
<p>Guk manatzen ditiuk familian oro,</p>
<p>Andre eta haurretarik badiuk <foreign>«cariño»,</foreign></p>
<p>Eta gelditzen denak, beldurrez, donado,</p>
<p>Harek bizi behar dik guzien esklabo.</p>
<p>— Guk ere ikusten'tugu, jaunak, zuen faltak,</p>
<p>Ez gaitu ilusitzen ezkonduen plantak:</p>
<p>Haurrekin lana frango amak eta aitak;</p>
<p>Batek xapela falta, bertzeak zapetak;</p>
<p>Zenbait aldiz izertu behar du kopetak!</p>
<p>— Kuraie ona daukak, donado gaizua,</p>
<p>Haurrak ez nahiz hazi, hola gelditua,</p>
<p>Orai hiretako duk etxeko zokua,</p>
<p>Eskarnio frango eta maiz esker gaiztua;</p>
<p>Mando tzar bat bezala beti tratatua!</p>
<p>— Jauna ez zazula egin sobera espantu,</p>
<p>Nehorentzat zahartziak gauza onik ez baitu,</p>
<p>Ezkontzen denak ere ondorioak baitu,</p>
<p>Heldu diren bezala behar ditu hartu;</p>
<p>Jainkoak daki ere ez ziren tronpatu.</p>
<p>— Gure penek baitie ondotik plazerak,</p>
<p>Egun ditugun lanak ez dituk alferrak;</p>
<p>Zahartzia pasatzeko baditiuk haurrak;</p>
<p>Lagunduko ahal'tie beren aita-amak,</p>
<p>Ikusiz heien hazten izan'tugun lanak!</p>
<p>— Uste nuke sobera zirela fidatzen,</p>
<p>Hainitz ikusi dugu muduan tronpatzen:</p>
<p>Belek ere dituzte beren umiak hazten,</p>
<p>Gero, umek, amari begiak jalgitzen;</p>
<p>Hainitz ezkonduer hoi zaie gertatzen.</p>
<p>— Hori egin badeza semiak aitari,</p>
<p>Zer ein dezake ilobak bere osabari,</p>
<p>Haurren hazteko lotsaz gelditu denari?</p>
<p>Ttipi eta handiek eiten die irri,</p>
<p>Denen esku-makiltzat behar duk ibili.</p>
<p>— Zuk ere izanen duzu zerbait arrengura,</p>
<p>Ez zirade biziko nahi duzun gostura:</p>
<p>Zure haurren haurren zain egon behar zira,</p>
<p>Nahi ez duzun presentak izanez eskura;</p>
<p>Guziendako zerbait sortzen da mundura.</p>
<p>— Sinesten ahal dituk ene kontseiluak,</p>
<p>Deusik ez dik balio <foreign>«kobarde» </foreign>izaitiak,</p>
<p>Gizonen einbidiari ihesegitiak:</p>
<p>Hiri ez emana gatik Jainkoak haur ttipiak,</p>
<p>Debruak emanen daizk iloba handiak!</p>
<p>— Ixildu behar dugu, aintzina joan gabe,</p>
<p>Gelditurik zein gure arrazoinen jabe,</p>
<p>Beti danik izan dut libertatia maite;</p>
<p>Ehun mila kontseilu zuk emanik ere,</p>
<p>Sekula ez naiz izanen ezkontzaren alde.</p>
<p>— Kantu hauien emailia izan da donado.</p>
<p>Ontsa probetxaturik ezkondu zen gero.</p>
<p>Aise emaiten ditu berri hauiek oro.</p>
<p>Dakienikan bada zerbait gehiago,</p>
<p>Oraino paperian bada leku frango.</p>
<p><hi rend='Italic'>Jose Mendiague</hi></p>
<p><mentioned><hi rend='Italic'>Euskal Erria</hi>, 15-IX-1912 / 11-V-1913</mentioned></p>
        </body>
      </text>
      <text>
        <front>
          <head rend='Bold'><p>JOSE MENDIAGUE-K PEDRO M. OTAÑO-RI</p></head>
        </front>
        <body>
<p><hi rend='Italic'> Airea: «Ume eder bat...»</hi></p>
<p>Felizitatzen zaitugu denek bihotzetikan Otaño,</p>
<p>Zure parerik ez da agertu Ameriketan oraino:</p>
<p>Fama handiak dituzu bainan obrak hainitz handiago,</p>
<p>Zure izena ez da galduko, mendeak mende direno.</p>
<p>Zure burutik ateratu da pentsamendu bat ederra,</p>
<p>Buenos Aires-en ikus dezagun euskaraz egin opera,</p>
<p>Zaharrer hola etorri zaie gazte denbora burura,</p>
<p>Gaztea berriz, non sortua den bihotzez oroituko da.</p>
<p>Loriatuak egonak gira zure obraren aurrian,</p>
<p>Holakorikan ez da agertu guretzat orai artian,</p>
<p>Xoraturikan beti begira, pentsamenduaz airian,</p>
<p>Gorputza hemen ginuen, bainan bihotza Euskal Herrian.</p>
<p>Zorionean etorri zira Pedro Otaño, gutara,</p>
<p>Ameriketan galdu ez dadien gure aitamen euskara.</p>
<p>Guziek, esku elgarri emanez, egin dezagun indarra,</p>
<p>Ideia ona ekarri duzu; badugu zure beharra.</p>
<p>Orai artean ez da agertu holako obra ederrik,</p>
<p>Ameriketan, zu izan zira, egin duzuna, lehenik;</p>
<p>Zure fama ez da zabaltzen «Laurak Bat»-ean bakarrik,</p>
<p>Laudorioak hartu dituzu Zazpi Probintzietarik!</p>
<p>Zu bezalako asko presuna jiten bada gure aldera,</p>
<p>Emeki-emeki hurbil gaitezke guziak elgarretara.</p>
<p>Abiatua ziren lanari beti segitzen bazira,</p>
<p>Ameriketan Euskal Herriak laster formatuko dira.</p>
<p><hi rend='Italic'>Jose Mendiague</hi></p>
<p><mentioned>Buenos Aires-en. 1900, martxoaren 11an</mentioned></p>
        </body>
      </text>
      <text>
        <front>
          <head rend='Bold'><p>JAUN ETCHEGARAY, MONTEBIDEO-KO «BAKETZALEARI»</p></head>
        </front>
        <body>
<p><hi rend='Italic'> Airea: «Gerla handi bat orai zaiku akabatu...»</hi></p>
<p>Felizitatzen zaitut, Etchegaray jauna,</p>
<p>Ez daite aski estima egin duzun lana.</p>
<p>Zure obrak baduke sekulako fama,</p>
<p>Zutaz kontentik daude hainitz aita eta ama.</p>
<p>Zu ganik atera da ideia handia,</p>
<p>Makurren zuzentzeko, zer pentsamendua!</p>
<p>Jendiak hartzen badu zutan etsenplua,</p>
<p>Lur huntan izanen da behingo bakia.</p>
<p>Zure beharra izan da, oraiko aldian,</p>
<p>Jenden ezartzeko behar den bidian.</p>
<p>Makurturik zabiltzan, joan den aspaldian,</p>
<p>Batzuen eta bertzen, guzien kaltian.</p>
<p>Aita semiaren kontra, anaia anaiaren,</p>
<p>Errabian zabiltzan, guziak elgarren.</p>
<p>Zure kontseilu onak ez batuzte hartzen,</p>
<p>Gure Jainkoak daki zer gertatuko den.</p>
<p>Zenbat aita eta ama, nigarrez urturik,</p>
<p>Beren seme maitiak betikotz galdurik!</p>
<p>Bertze batzu ikaran zauden lotsaturik,</p>
<p>Zuk ezarri dituzu trankilisaturik.</p>
<p>Montevideo-n orai bada alegrantzia,</p>
<p>Akabatu delakotz odol ixurtzia.</p>
<p>Zu zirela medio egin da bakia,</p>
<p>Salbatu izan duzu hainitzen bizia.</p>
<p>Orai artian ein duzu obra ona hainitz,</p>
<p>Kanpoan eta barnian, tronpatzen ez baniz;</p>
<p>Zure sendimenduko hainitz gizon balitz,</p>
<p>Ez litake lur huntan gerlarikan berriz.</p>
<p>Orai alde orotan alegera gira,</p>
<p>Egin duzun obrari guziak begira;</p>
<p>Zure izena dabila batetik bertzera,</p>
<p>«Alabantza» guziak zuretako dira.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>OTXALDE «ENTRE-RIOS»-ETAN</p></head>
        </front>
        <body>
<p><hi rend='Italic'> Airea: «Nornahik zernahi erranikan ere...»</hi></p>
<p>Gualeguay-rat jin zauku guarda bat, Otxalde,</p>
<p>Bi bertsu emaiteko ez da herabe;</p>
<p>Ezagunak girade, lehenago ere,</p>
<p>Hortakotz ni ez nauke salutatu gabe.</p>
<p>Banuke kuraie, gazte izanik ere,</p>
<p>Gertatzen bagire,</p>
<p>Gau baten pasatzeko loakartu gabe.</p>
<p>Ene herria Hazparne, zurea Bidarri,</p>
<p>Hurbilekoak gira, biak elgarri.</p>
<p>Nahi balin bazira, ni ganat etorri,</p>
<p>Gostua emaiteko euskaldun jendiari,</p>
<p>Badugu haragi, amo eta ogi,</p>
<p>Bertzetarik guti,</p>
<p>Ez zaitut atxikiko gose ez egarri.</p>
<p>Zu guarda izana zira, ni guarda semia;</p>
<p>Guretzat konbeni da libertitzia;</p>
<p>Desirazen nikezu, zure ikustia,</p>
<p>Zurekin egoiteko badut gutizia,</p>
<p>Nahiz zuretzat den nagusi izaitia,</p>
<p>Daukat sinetsia;</p>
<p>Halere plazer nuke aldean jartzia.</p>
<p>Omore ona daukat, gazte eta alegre,</p>
<p>Miseriaz betia izanik ere.</p>
<p>Sekulan enekilan gertatzen bazire,</p>
<p>Mintzaturen nitzaizu, mesprexatu gabe;</p>
<p>Badakit zirela ni baino hainitz hobe,</p>
<p>Hortaz segur zare,</p>
<p>Ni ganik badukezu beti ohore.</p>
<p>Afizionia badut bertsutan hartzeko,</p>
<p>Nahiz ez naizen zuri konparatzeko.</p>
<p>Atrebitu izan naiz hauien emaiteko;</p>
<p>Segur naiz ez zaiztala ordainak faltako;</p>
<p>Desiratzen nago zure aditzeko,</p>
<p>Hobeki ikasteko,</p>
<p>Badakit on zirela erakusteko.</p>
<p>Porto-Ruiz-en bizi naiz, fabrika batian,</p>
<p>Ikustera jin zaite, nahi duzunian.</p>
<p>Nahiz okupatua nagoen lanian,</p>
<p>Eguna galduko dut jiten zirenian;</p>
<p>Esperantzan nago, joan den aspaldian,</p>
<p>Jartzen naizenian,</p>
<p>Zerbaiten ikasteko zure aldian.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>«ESKUAL-ETCHEA»-KO KOMISIONEAREN OHORETAN</p></head>
        </front>
        <body>
<p><hi rend='Italic'> Airea: «Suiet eder bat deklaratzen dut...»</hi></p>
<p><hi rend='Italic'> edo: «Ume eder bat ikusi nuen... ».</hi></p>
<p>Bi bertsu berri paratzen ditut Buenos-Aires-e hirian,</p>
<p>Bihotzez noble, ideia oneko gizon batzuen gainian,</p>
<p>Euskal Herriak, denak batera eman nahiz, dira abian,</p>
<p>Emeki-emeki, elgarretara helduko gira, agian!</p>
<p>Gure Jainkoak ezarri dauku, Euskaldunentzat, argia,</p>
<p>Ikus dezagun, elgarren ganat hartu behar den bidia.</p>
<p>Hari segituz, ez da dudarik, segura dugu heltzia,</p>
<p>Elgar lagunduz, pasa dezagun gure munduko bizia.</p>
<p>«Euskal-etxea» egin beharrez egina dute bilkura,</p>
<p>Ideia ona etorri zaie, guziendako, burura;</p>
<p>Pobre gaixoen sokorritzeko orai jinen da denbora,</p>
<p>Hartua duten pentsamendua denetan hedatzen bada.</p>
<p>Bizi hobea pasatuko du «Euskal Etxean» pobreak,</p>
<p>Ibili gabe kalean kurri, pena dolorez beteak,</p>
<p>Neguan hotzez ikaran, eta udan iguzkiz erreak;</p>
<p>Segi zazue, zuen obrari, Euskaldun Bihotz nobleak!</p>
<p>Pobre gaixoa, hor zabiltzana, batetik bertzera kurri,</p>
<p>Bihotza triste, botz ezti batez galdatuz zerbait sokorri,</p>
<p>Zure otoitzetan gomenda zaitzu, gure anaiak, Jainkoari,</p>
<p>Lagundu ditzan, fite egiten, obra saindu eder hori.</p>
<p>Hola zuzentzen dira munduko gizonen diferentziak,</p>
<p>Duenak, beti heda ditzala ez duenari, eskuiak!</p>
<p>Pobre eta aberats, ttipi eta handi, anaiak gira guziak,</p>
<p>Elgar lagunduz, konpli ditzagun Jainko Jaunaren legiak.</p>
<p>Abia gaiten elgarrekilan, denak eskuak emanik,</p>
<p>Egin ahala egin dezagun, bakoitzak bere partetik!</p>
<p>Ez diro nehork sekulan egin, munduan, gauza hoberik,</p>
<p>Segi gaitezen, ene anaiak, itzuli gabe bidetik.</p>
<p>Gure semier, sortu orduko, erakuts gure legiak!</p>
<p>Ttipitan aise doblatzen dira, arbola gazte, tendriak.</p>
<p>Ikusiz geroz Euskal Herriko kostuma eder, nobliak,</p>
<p>Guziek, oihu eginen dute: «Gare Euskaldun semiak!».</p>
<p>Kantabria-ko seme maiteak, har gaiten denak lanean,</p>
<p>Gure arbola zabaldu dadin, hartuz gu, bere itzalean;</p>
<p>Unionea baino hoberik, deutsik ez dago munduan,</p>
<p>Bihotzez elgar maita dezagun, bizi gaitezen bakean!</p>
<p><hi rend='Italic'>Jose Mendiague</hi></p>
<p><mentioned><hi rend='Italic'>EUSKAL-ERRIA</hi>, 1912-IX-22</mentioned></p>
        </body>
      </text>
      <text>
        <front>
          <head rend='Bold'><p>LORENZO LATORRE MONTEVIDEO-KO GOBERNADOREARI</p></head>
        </front>
        <body>
<p>Mila-zortzi-hiru-hogoi hau da hamazazpi,</p>
<p>Montevideo-n nahi naiz bertsuetan hasi,</p>
<p>Aspaldian baitugu zerbait ikusi,</p>
<p>Urte guziez gerlan, trankil ezin bizi;</p>
<p>Orai bat gelditu da guzien nagusi;</p>
<p>Makurren xerkatzailiak joan dire ihesi.</p>
<p>Aurten gobernadore Lorenzo Latorre,</p>
<p>Zure obra ederrer denak beha gaude,</p>
<p>Zu ateratzen zira justuien alde.</p>
<p>Gaizki egiten duena puniturik ere,</p>
<p>Nehork ez du hartuko penarik batere;</p>
<p>Justizia zuzenak, horiek dire.</p>
<p>Zuk egiten daukuzu dener justizia,</p>
<p>Punitzen duzularik gaizki egilia;</p>
<p>Errespetuz daukazu mundu guzia</p>
<p>Zuhaurk, gobernatzeko baduzu eskuia;</p>
<p>Iduri duzu espresa, hartako sortuia,</p>
<p>Ez da gaizki emana, zuri, karguia.</p>
<p>Nazione guziak zaitugu laudatzen;</p>
<p>Zure jakitateaz duzu merezitzen;</p>
<p>Erakusten daukuzu, dener, bizitzen;</p>
<p>Orai ikasiko du makurrak xuxentzen,</p>
<p>Bere burua badu deusik estimatzen.</p>
<p>Zu bezalako baten beharra bazen.</p>
<p>Zenbait, ongi usatuak, orai daude triste,</p>
<p>Beren ofizioak profitatu gabe,</p>
<p>Heien denbora onak, denak joan dire;</p>
<p>Lehenago ez zuten beldurrik batere;</p>
<p>Aise egiten ziren bertzerenaz jabe,</p>
<p>Orai, zure beldurrez, ikaran daude.</p>
<p>Orai ezagutzen da zure larderia,</p>
<p>Humiltxago dabila orotan jendia;</p>
<p>Ez da lehen bezenbat gaixtakeria;</p>
<p>Zure ordena dugu, denek sinetsia</p>
<p>Hobexago dugula zuzen ibiltzia:</p>
<p>Beldurrak zain-arazten du mahastia.</p>
<p>Ez dezakezu egin guzien gogora,</p>
<p>Holakorik ez zaiku sortuko mundura.</p>
<p>Onen abantail dena, gaiztoen malur da.</p>
<p>Zutaz jelos direnak beti izanen dira,</p>
<p>Heiek zure menean egoiten badira,</p>
<p>Ixtant baten bakean izanen gira.</p>
<p>Aspaldi huntan bazen, hemen, zure falta;</p>
<p>Noizbait agertu zira, ez baita beranta.</p>
<p>Zure baitan daukagu gure esperantza;</p>
<p>Ideia hobekorik nehun ezin hauta,</p>
<p>Xerkaturik ere, bertze bat ez baita,</p>
<p>Zu zira, lur huntako guzien aita.</p>
<p>Zuretako munduan oro berdin dire,</p>
<p>Ahaide, adiskide, aberats eta pobre,</p>
<p>Diferentziarikan ez da batere;</p>
<p>Legien konplitzeko baduzu kuraie,</p>
<p>Behartzen zarenian, zure alde gare,</p>
<p>Oihu eginen dugu: «Biba Latorre».</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>ESKUALDUN-FRANTSES BILKURA</p></head>
        </front>
        <body>
<p><hi rend='Italic'> Airea: Otxalde eta Etxahun</hi></p>
<p>Felizitatzen zaitut gure Presidenta,</p>
<p>Zu zira egun hemen guzientzat aita;</p>
<p>Pesta ederragorik hau baino ez baita,</p>
<p>Permisionia emadazu dezakedan kanta.</p>
<p>Gauza ederragorik ez ditake izan,</p>
<p>Gizonari ezartzeko begiaren bistan,</p>
<p>Zer alegrantzia den gure bihotzetan.</p>
<p>Elgarri beha gaude, denak lorietan,</p>
<p>Eskuen emaiteko, egun handi huntan.</p>
<p>Hunat bilduak gira, gazte eta zahar,</p>
<p>Leku hobiagoan ez ginintazken jar.</p>
<p>Gostuz libertitzeko ein dezagun indar,</p>
<p>Errespetua beti elgarrentzat ekar,</p>
<p>Salutatu dezagun bihotzetik elgar!</p>
<p>Libertizionia eder da, alde guzietan,</p>
<p>Eta partikulazki, hola, bilkuretan:</p>
<p>Kanta dezagun beraz, hunen ohoretan,</p>
<p>Eta denek desira, gure bihotzetan,</p>
<p>Partia har dezaten denek, gurekilan!</p>
<p>Sozietatia da denen gidaria,</p>
<p>Ttipi eta handier etsenplu emailia.</p>
<p>Ez da libertitzeko soilki ezarria,</p>
<p>Ikusi nahi duenak munduko bidia,</p>
<p>Hunek emaiten dauku guzier argia.</p>
<p>Zer <foreign>«bentaja»-</foreign>k dituen, nahi naiz mintzatu,</p>
<p>Ene lagun maiteak, egizue kasu!</p>
<p>Munduko abantailak hunek eman ditu,</p>
<p>Eta inorant hainitz izan du argitu;</p>
<p>Elgar nola lagundu erakutsi dauku.</p>
<p>Elgartasuna zer den dener erakutsi;</p>
<p>Nehor ibil ez dadin huntarik ihesi;</p>
<p>Ez dakienak, hola behar du ikasi.</p>
<p>Ikasi-eta, ondoan, bihotzean onetsi</p>
<p>Huntan ikasten dela bizitzeen oneski.</p>
<p>Bizi gaitezen beraz, oro anaia gisa,</p>
<p>Elgar maita dezagun, bihotzetik, ontsa!</p>
<p>Elgarrendako atxik eskuan bihotza!</p>
<p>Hau da gure Jainkoak eman zuen hitza:</p>
<p>«Batek bertziari beti eizue laguntza!».</p>
<p>Horra nola pasatu munduko bizia,</p>
<p>Pobre eta aberats, ttipi eta handia,</p>
<p>Errespetu berian bat ala bertzia.</p>
<p>Maita dezagun denen anaia izaitia,</p>
<p>Hori da egiazko <foreign>«egalitatia»</foreign>.</p>
<p>Hau da alegrantzia, dugun bihotzian,</p>
<p>Iduri du girela, zoin gure herrian,</p>
<p>Mahainian jarriak, gure familian,</p>
<p>Xuti gaitezen denak, basoak eskuian,</p>
<p>«Biba elgartasuna!», oihu einez gostuan.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>EUSKALDUNAK BUENOS-AIRES-EKO ESPOSIZIONETAN</p></head>
        </front>
        <body>
<p><hi rend='Italic'> Airea: «Gernikako arbola...»</hi></p>
<p>Izan da bozkario Buenos-Aires-etan,</p>
<p>Esposizioneko pesta eder hortan;</p>
<p>Euskalduna ageri zen alde guzietan,</p>
<p>Iparragirrek egin obra eskuetan.</p>
<p>Hoinbertze mila arima, gure bazterretan!</p>
<p>Ohoratu gaituzte, xapela eskuetan;</p>
<p>Zer alegrantzia zen gure bihotzetan!</p>
<p>Ikusiz maitatuak alde guzietan.</p>
<p>Kantatu izan dugu «Gernikako arbola»,</p>
<p>Munduak ikus dezan bihotzian dugula;</p>
<p>Erro onekin landariak utzi zituela,</p>
<p>Sekulan gal ez dadin euskaldun odola.</p>
<p>Erori izana gatik goratik behera,</p>
<p>Oraino haren arraza xuti daite bera;</p>
<p>Elgarrendako fidel egoiten bagira,</p>
<p>Hark utzi landariak zabalduko dira.</p>
<p>Espainol eta frantses Kantabriakoak,</p>
<p>Lehoinaren pare, bihotz noblekoak,</p>
<p>Garenaz geroztikan denek maitatuak,</p>
<p>Ez ahanztera utzi gure sorlekuak!</p>
<p>Gure Euskal Herriak, leku famatuak,</p>
<p>Munduan dira beti ongi estimatuak;</p>
<p>Hola bizi direnak, emanez eskuak,</p>
<p>Ez ahanztera utzi gure sorlekuak!</p>
<p>Holako pesta ederrak eginez ardura,</p>
<p>Denak elgarren ganat hurbilduko gira;</p>
<p>Ideia onak hartuz guziek burura,</p>
<p>Galdu dugun arbola jinen da nundura.</p>
        </body>
      </text>
      <text>
        <front>
          <head rend='Bold'><p>KOBLARI BATI BURUZ</p></head>
        </front>
        <body>
<p><hi rend='Italic'> Airea: «Bidarritarra nuzu, bai nahi ere...»</hi></p>
<p>Buenos Aires-etara, ene herritar bati,</p>
<p>Igorri behar dazkot sei bertsu berri,</p>
<p>Kaseta «Eskual Herria»-n inprentan ezarri.</p>
<p>Harat adrezatzeko igorri daut niri;</p>
<p>Nahi banaiz ari</p>
<p>Bertsutan elgarri,</p>
<p>Prest dagola beti,</p>
<p>Arrapostu emaitera prepara bedi!</p>
<p>Hortik kaseta batzu izan'tut eskura,</p>
<p>Irakurtu baititut neure gostura;</p>
<p>Bertsulari batzuer egon naiz begira;</p>
<p>Gu ere heiekilan abiatzen gira;</p>
<p>Ez naiz hainitz fida,</p>
<p>Ontsa ari dira;</p>
<p>Ene idurira,</p>
<p>«Mendi-Hurbil, guzien buruzagi da.</p>
<p>Orai hasiko dira kantuz, bi Hazpandar,</p>
<p>Ez ginuke huntarik makurrik behar;</p>
<p>Elgarren laguntzeko ein dezagun indar!</p>
<p>Gauzak ontsa pentsatuz paperian ezar!</p>
<p>Ez gaiten gaizki ar,</p>
<p>Errespetu ekar!</p>
<p>Egun edo bihar,</p>
<p>Besarkatuko dugu, bihotzez, elgar.</p>
<p>Ene jakitatiak ez du hainitz balio;</p>
<p>Inorantak enekin guti ikas diro.</p>
<p>Ez dut esperantzarik, saltzeko kario;</p>
<p>Erostunikan balitz, merke eman niro.</p>
<p>Banintz gaztiago,</p>
<p>Zu ganat jiteko,</p>
<p>Zerbait ikasteko,</p>
<p>Segur naiz on zirela erakusteko.</p>
<p>Euskaraz kantatzeko baduzu gogua;</p>
<p>Jainkoak argi beza zure burua!</p>
<p>Ez duzu gaizki egin, zuk, pentsamendua;</p>
<p>Euskara ez dadin betikotz galdua.</p>
<p>Gure sorlekua,</p>
<p>Denez maitatua,</p>
<p>Zutaz lagundua,</p>
<p>Oraiko gaztientzat zer etsenplua!</p>
<p>Hartu duzun ideia ez utzi burutik,</p>
<p>Laudatuko zaituzte Euskal Herritik.</p>
<p>Gure Herri maiteak egon diten xutik,</p>
<p>Ein ahala egizu Buenos Aires-etik,</p>
<p>Ni Montevideo-tik,</p>
<p>Bihotz bihotzetik,</p>
<p>Ez izan beldurrik,</p>
<p>Nik lagunduko zaitut, ene partetik.</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>PESTA EDER BAT DUGU HASTEN</p></head>
        </front>
        <body>
<p><hi rend='Italic'> Airea: Euskal Herrietan pesta egunetan ematen dena</hi></p>
<p>Pesta eder bat dugu hasten,</p>
<p>Gazte eta zaharrak, oro alegera gaitezen;</p>
<p>Hunek nehor ez du tristatzen,</p>
<p>Pena doloreak oro baititu ahanzten;</p>
<p>Zaharrak hunek ditu gaztetzen,</p>
<p>Eta gaztiak berriz ero-arazten,</p>
<p>Soinua plazan denian jartzen;</p>
<p>Ttipi eta handi, guziak hurbiltzen.</p>
<p>Goazen beraz gaztiak, has giten jostatzen,</p>
<p>Neskatoko gazte hauien dantzarazten,</p>
<p>Euskaldun kostumak gal ez diten,</p>
<p>Leheneko zahar hoiek alegera daizten!</p>
<p>Orai bezala, lehen ere Euskal Herrietan,</p>
<p>Libertizione ederra frango gure lekuetan:</p>
<p>Asteak lanetan,</p>
<p>Beren funtsetan,</p>
<p>Batzu etxetan,</p>
<p>Kontentik igande egunetan,</p>
<p>Euskaldun langileak plazetan</p>
<p>Alegera dabiltza orotan,</p>
<p>Edan, dantza, kanta eta pilotan,</p>
<p>Denak lorietan,</p>
<p>Irabaziak sakeletan,</p>
<p>Zango besoez indarretan,</p>
<p>Ez da heien parerikan</p>
<p>Mundu honetan.</p>
<p>Neskato gazteak pestetan, ez ditazke egon etxetan,</p>
<p>Soinua plazan sendituz geroz, harat badoatzi lasterretan,</p>
<p>Kontentikan,</p>
<p>Jo dantzetan,</p>
<p>Plaza hetan,</p>
<p>Hedoirik gabe kopetan.</p>
<p>Gero laneko egunetan,</p>
<p>Beren aintzurrak eskuetan,</p>
<p>Aitarekin ari dira landetan,</p>
<p>Kantuz erdietan.</p>
<p>Ezkontzeko adinetan,</p>
<p>Berak ere desiretan,</p>
<p>Baliatzekotz denboretan,</p>
<p>Ezkont bertan!</p>
<p><hi rend='Italic'>Jose Mendiague</hi></p>
        </body>
      </text>
      <text>
        <front>
          <head rend='Bold'><p>1900-1913</p></head>
        </front>
        <body>
        </body>
      </text>
      <text>
        <front>
          <head rend='Bold'><p>AMAK ETA SEMEAK ELGAR KAUSITZEA</p></head>
        </front>
        <body>
<p><hi rend='Italic'> Airea: «Suiet eder bat deklaratzen dut... ».</hi></p>
<p><hi rend='Italic'> Semeak</hi></p>
<p>Oren gaixtoan agertu nintzen, nigarrez, mundu huntara,</p>
<p>Sortu orduko kondenatua nere aitamez hiltzera,</p>
<p>Heiek baino bihotz hoberik hurbildu ez balait aldera,</p>
<p>Argia gabe, beharko nuen partitu, bertze mundura.</p>
<p><hi rend='Italic'> Amak</hi></p>
<p>Bere ohorea ez nahiz galdu, zuri egin daitzu malura,</p>
<p>Bera ere geroztik, ez da munduan bizi gostura,</p>
<p>Urrikiturik egin gaizkiaz, ikaran dago ardura,</p>
<p>Munduarentzat ahalgez eta Jainkoarentzat beldur da.</p>
<p><hi rend='Italic'> Semeak</hi></p>
<p>Bere ohoria salbatzia gatik, izan naiz kondenatua;</p>
<p>Aita enetzat krudel izan da; ama bihozgabekoa:</p>
<p>Ni sortu orduko, prest zaukaten, lurrez einik, ohakoa,</p>
<p>Sokorritako izar-ihintza, estalgitako zerua.</p>
<p><hi rend='Italic'> Amak</hi></p>
<p>Ez zozula eman zure aitari, hartu ofentsez hobenik!</p>
<p>Bere izena zuri emaitiaz harek ez zuen dudarik,</p>
<p>Aitamez kontrariatua, tristerik joan zen mundutik,</p>
<p>Zure amaren barkamendua galdatzen dautzu zerutik.</p>
<p><hi rend='Italic'> Semeak</hi></p>
<p>Ene ganik barkamendurik ez luke bada merezi:</p>
<p>Nitaz penarik izan duela ez du erakutsi;</p>
<p>Sendimendu onikan balu, ez laiteke ibil ihesi;</p>
<p>Munduko fartzak estimatzen tu, semea baino hobeki.</p>
<p><hi rend='Italic'> Amak</hi></p>
<p>Inñorantzian egin hutsak, elgarri barka ditzagun,</p>
<p>Itzalik gabeko arbolarik ez baita agertzen nehun.</p>
<p>Bihotzetikan galdegiten dautzut, pietate har dezazun,</p>
<p>Menturaz, zure ama ere, ez da, zuk uste bezain hobendun.</p>
<p><hi rend='Italic'> Semeak</hi></p>
<p>Andre maitia, adi-zazu! Hau da munduko legea:</p>
<p>Ama batek bere bularrez hazi behar du semea;</p>
<p>Hori egiten ez duenak, ez dauka bihotz noblea;</p>
<p>Tigreak ere, beti aldean, hazten du bere umea.</p>
<p><hi rend='Italic'> Amak</hi></p>
<p>Otoi ez atxik, haur gaztea, herrarik zure amari!</p>
<p>Zuri egin daitzun ofentsaz, nigarrez urturik da ibili,</p>
<p>Nigarrez urturik da ibili, Madalena bat iduri,</p>
<p>Zure aldera hurbildu nahiz, otoitz eginez Jainkoari.</p>
<p><hi rend='Italic'> Semeak</hi></p>
<p>Ene bihotza erdiratzen da, haren penak aditzean,</p>
<p>Ikusiz, hainitz sofrikario baduela bihotzean,</p>
<p>Kontsolatzeko, ikusiko dut, agian, ene aldean!</p>
<p>Errozu, otoi, ene partetik, bizi dadila bakean!</p>
<p><hi rend='Italic'> Amak</hi></p>
<p>Seme maitea, ezartzen nauzu betikotz alegrantzian;</p>
<p>Plazer handiagorik ez da enetzat izan munduian;</p>
<p>Ni naiz zure ama, har nezazu bihotzez zure aldian,</p>
<p>Berriz penarik izan ez dadin, zure eta ene artian.</p>
<p><hi rend='Italic'> Semeak</hi></p>
<p>Ama maitea, kontsola zaite! Ez otoi egin nigarrik!</p>
<p>Zure ganako amodioa, beti bihotzean dut nik;</p>
<p>Biak urus biziko gira, Jainkoa lagun harturik,</p>
<p>Plazer hunek kendu daizku gure penak bihotzetik.</p>
<p>Biak elgarri besarka daude, nigarrez, ama-semeak;</p>
<p>Penak bezala, plazerak ere, bustitzen ditu begiak;</p>
<p>Hotan etsenplu hartu dezake, suiet hau duen jendiak:</p>
<p>Munduan zuzen ibil gaitezen, utzirik makurbideak!</p>
<p><hi rend='Italic'>Jose Mendiague</hi></p>
<p><mentioned>ESKUAL HERRIA, 1903-VI-20</mentioned></p>
        </body>
      </text>
      <text>
        <front>
          <head rend='Bold'><p>SAN JOSE-KO HERRIAN, KAIOLATIK GALDU DEN XORI BATI</p></head>
        </front>
        <body>
<p><hi rend='Italic'> Airea: «Etxeko anderia, heldu naiz zu gana... ».</hi></p>
<p>Primaderian dira arbolak loratzen,</p>
<p>Orduan du xoriak ederki kantatzen,</p>
<p>Orai, Baten berrien hasten naiz kondatzen,</p>
<p>Plazeraren ondotik zer duen sofritzen.</p>
<p>Kaiolako xoria penetan da beti,</p>
<p>Borta ezin idekiz, joaiteko ihesi.</p>
<p>Bainan airian gora joaiten ez badaki,</p>
<p>Kanpoan hirriskuan beharko du bizi.</p>
<p>Zaindu behar du amak umia berekin,</p>
<p>Ihizlari gaiztorik hurbildu ez dadin.</p>
<p>Hor kolpatuz geroztik, lehenago behin</p>
<p>Zer ondorio duen behar luke jakin.</p>
<p>Ama batek bazuen xori bat kaiolan;</p>
<p>Ikustera joan-eta, ez du han hatzeman;</p>
<p>Duda gabez ez dio bortari gakoa eman,</p>
<p>Edo ihiztariek diote ereman.</p>
<p>Aise ateratu da hola, kaiolatik,</p>
<p>Borta idekitzalia izanez geroztik;</p>
<p>Gaixoa ibiliko zen airian gogotik,</p>
<p>Ez baliote kendu luma hegal petik.</p>
<p>Lehen luma bat falta, eta orai bertzia,</p>
<p>Ez ditake urrun joan holako ihizia,</p>
<p>Ez eta gora egin bere ohantzia;</p>
<p>Sasian beharko du pasatu bizia.</p>
<p>Ihizi eder horren hola eskapatzia,</p>
<p>Ama gaixoarentzat, hau da tristezia!</p>
<p>Arra batek joan dio aldetik emia;</p>
<p>Orai nigarrez dago, galdurik umia.</p>
<p>Xerka abiatu-eta, harrapatu dute,</p>
<p>Sasi baten barnian xori gaixoa triste;</p>
<p>Amari erran dio: «Enganatu naute,</p>
<p>Nik bihotzian nuenak ez ninduen maite!».</p>
<p>Ezin erran dezake inozenta zela,</p>
<p>Lehen ere izan da tronpatua hola;</p>
<p>Ontsa xartatuz geroz gazte den arbola,</p>
<p>Bazakien fruitua emaiten zuela.</p>
<p>Orai nigarrez dago, bihotzetik, zinez,</p>
<p>Aspaldian dagola barnetikan minez,</p>
<p>Erremedio onik harentzat badenetz,</p>
<p>Otoi senda dezaten, denbora laburrez!</p>
<p>Xori kantari pollit eta <foreign>«cariñosa»,</foreign></p>
<p>Zure eritasuna ez da lanjerosa,</p>
<p>Bama izana gatik orai zure gaitza,</p>
<p>Bera aterako da, ez zaitela lotsa!</p>
<p>Gaztiak ein zazue suiet huni kasu!</p>
<p>Holako nahigabiak gerta ez diten usu;</p>
<p>Bakotxak bere lumak maite ez baditu,</p>
<p>Ihiztariak hurbil, ardura, izanen'tu.</p>
<p><hi rend='Italic'>Jose Mendiague</hi></p>
<p><mentioned>ESKUAL HERRIA, 1903-XII-12</mentioned></p>
        </body>
      </text>
      <text>
        <front>
          <head rend='Bold'><p>ERRAMUN DARRAIDOU-RI HAZPARNE-RAT MONTEVIDEO-TIK</p></head>
        </front>
        <body>
<p><hi rend='Italic'> Airea: «Bidarraitarra nuzu... ».</hi></p>
<p>Mila-bederatzi-ehun-hirugarrenian,</p>
<p>Abenduaren hogoi-eta-zortzian,</p>
<p>Hemen nago letra bat hartua eskuian,</p>
<p>Bertsu eder batzuek baditu bamian,</p>
<p>Hoien ikustian,</p>
<p>Hartu dut buruian,</p>
<p>Nere zaharrian,</p>
<p>Arrapostu egitia ixtant berian.</p>
<p>Bertsuak izan ditut Lapurdi aldetik,</p>
<p>Mutiko gazte batek ongi emanik;</p>
<p>Ideia onak dauzka, hartuak gaztetik;</p>
<p>Ez du nahi, Euskara gal dadin mundutik,</p>
<p>Nahi du ni ganik</p>
<p>Laguntza, hemendik,</p>
<p>Ameriketatik,</p>
<p>Ein ahala einen diot, nere partetik.</p>
<p>Hazparne-ko Raymondo Darraidou gaztia,</p>
<p>Estimatzen dut zure borondatia;</p>
<p>Zure partetik orai badut ohoria;</p>
<p>Ez dakit zertan dudan merezimenduia;</p>
<p>Ontsa mintzatzia</p>
<p>Daukazu ikasia,</p>
<p>Zer gauza handia!</p>
<p>Trankil pasa dezazun zure bizia.</p>
<p>Gazterik hasi zira kantatzen ederki,</p>
<p>Zure ideia onak erranez klarki,</p>
<p>Errespetu ekarriz gizon zaharrari;</p>
<p>Etsenplu emaiten duzu gazte laguneri;</p>
<p>Hola har zaite beti,</p>
<p>Mintzatuz oneski</p>
<p>Beha daudeneri;</p>
<p>Ez dakienak, zerbait dezan ikasi.</p>
<p>Ni ere, lehenago, gazte naiz izana;</p>
<p>Zahartu naizeneko jin da ene fama;</p>
<p>Deus ez laite, banauka nik jakintasuna.</p>
<p>Ez da hainitz agrados holako izena;</p>
<p>Jiteko zu gana,</p>
<p>Banauka fortuna,</p>
<p>Hau da ene pena,</p>
<p>Ez baitirot satifa, desir dudana!</p>
<p>Ni bezalakorikan nehun ere ez dela,</p>
<p>Igorri izan dautazu bertsutan hola;</p>
<p>Euskal Herri guzian laudatzen nautela;</p>
<p>Ez da bada handia nik dudan eskola;</p>
<p>Ez daukat odola</p>
<p>Gaztian bezala;</p>
<p>Galdu dut ahala;</p>
<p>Itzal ttipikoa da holako arbola.</p>
<p>Abisu hau ni ganik, otoi ez har gaizki,</p>
<p>Jaunen jaunak badira munduan beti!</p>
<p>Ez naizela bakarra, behar duzu onetsi,</p>
<p>Laudorio guziak ez ditut merezi;</p>
<p>Mintzo naitzu klarki;</p>
<p>Hainitz dut ikusi</p>
<p>Enetzat nagusi,</p>
<p>Heientzat ere zerbait behar da utzi.</p>
<p>Nik izana gatikan zonbait ene alde,</p>
<p>Kontrarioak ere frango badire;</p>
<p>Berak nola hari diren kasurik ein gabe;</p>
<p>Ene hutsen guardian, errabian, daude;</p>
<p>Kausitzen badute,</p>
<p>Ez dira herabe</p>
<p>Erraitera fite;</p>
<p>Huts eiten ez duenik ez da bat ere!</p>
<p>Kantuz hartzeko ideia duzula goguan,</p>
<p>Gauza ederragorik ez da munduan;</p>
<p>Errespetua hola atxikiz buruan,</p>
<p>Ez zaizu dolutuko, zahartu onduan.</p>
<p>Ene adinian,</p>
<p>Heltzen zirenian,</p>
<p>Omore onian,</p>
<p>Kantu eginen duzu Euskal Errian.</p>
<p><hi rend='Italic'>Jose Mendiague</hi></p>
<p><mentioned>Montevideo-n emanak, 1903an, abendoaren 30ean</mentioned></p>
<p><mentioned>ESKUAL HERRIA, Baionan, 1904an, azaroaren 19an</mentioned></p>
        </body>
      </text>
      <text>
        <front>
          <head rend='Bold'><p>XABIER HARRIET AIHERRAKO APEZARI</p></head>
        </front>
        <body>
<p><hi rend='Italic'> Airea: «Lili bat ikusi dut...».</hi></p>
<p>Aiherrako herrian zauden erretora,</p>
<p>Ez duzu beti elizan pasatzen denbora,</p>
<p>Bisitak eiten 'tutzu, gauza den lekura;</p>
<p>Egin duzun lanetik, hori ageri da.</p>
<p>Jauna, zuretzat badut orai zertaz mintza,</p>
<p>Egien aditzeaz ez zaitela ofentsa!</p>
<p>Hobenik ez duena ez dirot akusa,</p>
<p>Hori ikasia naiz aspaldian ontsa.</p>
<p>Emazte bat bizi zen zu zauden herrian,</p>
<p>Adinez zahartua, bere jauregian;</p>
<p>Ardura ibili zira haren inguruan;</p>
<p>Kontseilu onik bide zen zure liburuan.</p>
<p>Adinez zahartu, eta indarrez flakatu,</p>
<p>Orduan du Jainkoak zerutik galdatu;</p>
<p>Deusik ez da oraino, ez bada tronpatu,</p>
<p>Zure kontseilueri delakotz fidatu.</p>
<p>Zahartuz geroz on da kontseilu emailia,</p>
<p>Harentzat, izan zira zu, paregabia,</p>
<p>Zuhaurek hartu duzu lanaren saria,</p>
<p>Zu zira egiazko itsu-gidaria.</p>
<p>Ustez bertzela ez ziron salbatu arima,</p>
<p>Zure eskuan utzi du bere ontasuna.</p>
<p>Azken orenerako, zer kofesor ona!</p>
<p>Ez ziradeia beldur, Jainkoak kondena?</p>
<p>Zuk manatu bezala, ein du testamentu,</p>
<p>Hartan jabe ezarriz murde Mendiburu;</p>
<p>Bere ahaide guziak kanpo utzi ditu;</p>
<p>Zu zintuen kofesor, ez da mirakuilu!</p>
<p>Andre hark bazituen ontasun propiak,</p>
<p>Zuzenbidean, edo nolazpait, bilduak;</p>
<p>Jainkoak barkatu daizko hari, bekatuak,</p>
<p>Ez badu kondenatu zure kontseiluak.</p>
<p>Ibili izan zira, haren ontasunen,</p>
<p>Testamentu ein gabe, jaun bati eskaintzen,</p>
<p>Ustez zure iduriko gizonetarik zen;</p>
<p>Zu bezalakoa ez da non nahi kausitzen.</p>
<p>Arrapostu eman dautzu ez zuela nahi</p>
<p>Kontzientzian hartu karga handi hori,</p>
<p>Giristino legean nahi dela bizi;</p>
<p>Ez daukazu barnea harek bezain garbi.</p>
<p>Barnez zu iduria harrapatu duzu,</p>
<p>Isturitze herrian murde Mendiburu.</p>
<p>Harek barkamendua noizbait ukanen du,</p>
<p>Zuk bertzer ein duzuna, zuri egiten badu.</p>
<p>Xutitzen ahal balitz tonbatik Larregain,</p>
<p>Berri onik zuretzat ez lezake eskain,</p>
<p>Erran liro, suieta harturik bere gain:</p>
<p>«Oi zer otsoa dugun artaldian artzain!».</p>
<p>Halarik ere, gora daukazu kopeta,</p>
<p>Latinez hasiz geroz iduri profeta;</p>
<p>Jenden enganatzeko, eskola perfeta,</p>
<p>Zuzenen makurtzeko, oi zer abokata!</p>
<p>Eskola ederra duzu, noizbait ikasia:</p>
<p>Ahalge guti, bainan hainitz ausartzia;</p>
<p>Ez duzu errespetatzen bertzen «herentzia»;</p>
<p>Apeza izaiteko, zer kontzientzia!</p>
<p>Zuretako on dena, ezin utz bertzentzat,</p>
<p>Hori zer bekatua, erretor batentzat!</p>
<p>Zu hartzen zaituena, Jauna, etsenplutzat,</p>
<p>Ez da aise sartuko, hil ondoan, zerurat.</p>
<p>Manamendu sainduan daukagu ordena,</p>
<p>Errespeta dezagun guk zazpigarrena:</p>
<p>Dugunarekin geldi, utziz bertzerena,</p>
<p>Hori da zuk ikasi behar zinukena.</p>
<p>Ez zinuke zuk behar sartu elizara,</p>
<p>Manamendu sainduez trufatzen baitzira;</p>
<p>Eskritura sainduko hitzen arabera,</p>
<p>Erori behar zira ifernu zolara.</p>
<p>Jainkoaren legeak ahantzi bazaitzu,</p>
<p>Ene kontseilu oner egin zazu kasu:</p>
<p>Eliza abandona, abitua kendu,</p>
<p>Zu bezalako apezak, hori ein behar du!</p>
<p>Gure arimarentzat, zu, zer medikua!</p>
<p>Emaiten duzunian holako etsenplua!</p>
<p>Ez baduzu bertzentzat hobia kontseilua,</p>
<p>Urrikari dut, Jauna, zure populua.</p>
<p>Profanatzen dituzu soineko abituak,</p>
<p>Bai eta ostikatzen liburu sainduak;</p>
<p>Zutarik urrun dira, Jainkoa eta aingeruak;</p>
<p>Pesta trankil ein diro zurekin deubruak!</p>
<p>Bekatuen ondotik da penitentzia;</p>
<p>Hartaz garbi dirozu, zuk, kontzientzia,</p>
<p>Bainan hola segituz zure malezia,</p>
<p>Kaiola batetako, zu, zer ihizia!</p>
<p>Ez ahanztera utzi ene abisua,</p>
<p>Nahi baduzu arima izan salbatua:</p>
<p>Purgatu behar duzu egin bekatua,</p>
<p>Bertzela izanen zira segur danatua.</p>
<p>Euskal Herriko jender ez eman hobenik,</p>
<p>Present hau heltzen zauzu Ameriketatik;</p>
<p>Ni ez nindaite kexa, ez banauka minik,</p>
<p>Injustizian hola, zuhaurek eginik.</p>
<p>Ez zaitela enetzat, zu Jauna, samurtu!</p>
<p>Gaizki egina, nolazpait behar da pagatu.</p>
<p>Egiliak ala errailiak ein duen bekatu,</p>
<p>Egun batez, Jainkoak jujatuko gaitu.</p>
<p><hi rend='Italic'>Jose Mendiague</hi></p>
<p><mentioned>ESKUAL HERRIA, 1907-II-11.</mentioned></p>
        </body>
      </text>
      <text>
        <front>
          <head rend='Bold'><p>BUENOS-AIRES-TARRAK MONTEVIDEO-N</p></head>
        </front>
        <body>
<p><hi rend='Italic'> Airea: Ostalerak eta Letxeroak</hi></p>
<p>Buenos-Aires-etarik zonbait gizon gazte</p>
<p>Montevideo-rat jinik, bisita ein daukute;</p>
<p>Gure ganat jitiaz plazer egin dute:</p>
<p>Triste dena heiekin alegera daite;</p>
<p>Gizonekin ibiltzen ontsa badakite.</p>
<p>Untzitik zirenian Montevideon jautsi,</p>
<p>«Ochoa»-ren etxia ez zaie ahantzi;</p>
<p>Bazakiten zonbaitek ontsa hango berri,</p>
<p>Ez zirela izanen tratatuak gaizki:</p>
<p>Euskaldunen gostua «Ochoak» badaki.</p>
<p>Edari onak dauzka, jatekoak hobe;</p>
<p>Zerbait ikasia da etxeko andria ere;</p>
<p>Euskaldun janariak dituenak maite,</p>
<p>Etxian badituzte, onak eta merke;</p>
<p>Galdatzia aski du izaiteko fite.</p>
<p>«Tabakera» goizetik tratuan zen hasi,</p>
<p>Dudarik gabe nahiz zerbait irabazi:</p>
<p>Ferietara joanik, handik du ekarri</p>
<p>Pastinagre eder bat, luze eta lodi;</p>
<p>Ochoa-ri eman dio sei «gindauen» sari.</p>
<p>Guziak elgarrekin izan dira mezan,</p>
<p>Debozione handian, euskaldun elizan,</p>
<p>Ni ere aspaldian ez bainintzen izan,</p>
<p>Belaunetarik minez, hantxe egon nintzan,</p>
<p>Otoitzian ari den saindu baten gisan.</p>
<p>Ederki ibili dira, batetik bertzera,</p>
<p>Montevideoko bazter hauien ikustera,</p>
<p>Batian <foreign>«Union»</foreign>-era, bertzian <foreign>«Cerro»</foreign>-ra,</p>
<p>Beren gostuko gauzak emanez ahora;</p>
<p>Ez dute miserian pasatu denbora.</p>
<p>Parke herrialdean, guri bazkaria</p>
<p>Eman izan daukute, ongi prestatuia;</p>
<p>Behiki eta bildots bat, ederki erria,</p>
<p>Eltze handi bat, oilo gizenez betia;</p>
<p>Mahainian ez zen falta arno emailia.</p>
<p>Mahainian ginenian trenpu onian jarri,</p>
<p>Graziano B..han ginuen guzien gidari;</p>
<p>Eri balin bada ere ez zuen iduri:</p>
<p>Nork eman ote dio erremedio hori?</p>
<p>Ontsa errerik, jan ditu, bi kilo haragi.</p>
<p>Bertze eri bat, aldian, Pettaka:</p>
<p>Bekatutik ez zaiten nehundik eskapa:</p>
<p>Haragi jatetikan pribatua baita,</p>
<p>Galdurik medikuak eman errezeta,</p>
<p>Oilo bati lotu zen, haragiz ase-eta.</p>
<p>Apetitu onekoak, han ziren guziak,</p>
<p>Garbi utzi zituzten gerrena eta eltziak;</p>
<p>Gero kantu errepikan, ederki asiak,</p>
<p>Hola bete badituzte haurrian hertziak,</p>
<p>Ez dirade amasok kilutik haziak.</p>
<p>Ochoa-ren partetik bazuten laguntza,</p>
<p>Kostumatua baita lan hoietan ontsa;</p>
<p>Badaki nola kendu barnetikan hotza;</p>
<p>Ez da delikatua, hortzez da zorrotza,</p>
<p>Ardirikan ez badu, jaten du bildotsa.</p>
<p>Bazkari eder hartan nor ziren «zozio»,</p>
<p>Izenak emaiten 'tut bertsu huntan oro:</p>
<p>Pettaka eta Zimarron, Tabakera gero,</p>
<p>Pottolo ezarria zuten «tesorero»,</p>
<p>Guzien aintzindari, President Graziano.</p>
<p>Omore onekoak sortuak mundura,</p>
<p>Badakite ibiltzen guzien gostura,</p>
<p>Ez da horien ganik jaliko makurra,</p>
<p>Ideia onak 'tuzte hartuak burura,</p>
<p>Agian jinen dira gu ganat ardura!</p>
<p>Permisionerik gabe hola mintzatzia,</p>
<p>Gaizki egina bada, har pazientzia.</p>
<p>Betidanik izan da ene malezia;</p>
<p>Erran ditazken gauzak kantuz kondatzia,</p>
<p>Jaunak otoi barkatu nere ausartzia!</p>
<p><hi rend='Italic'>Jose Mendiague</hi></p>
<p><mentioned>ESKUALDUN ONA 1907-IV-26</mentioned></p>
        </body>
      </text>
      <text>
        <front>
          <head rend='Bold'><p>GIZON ZAHAR BATEN ARRENGURAK</p></head>
        </front>
        <body>
<p><hi rend='Italic'> Airea: Azken judizioa</hi></p>
<p>Nere herritik izan dituddan paper batzuek diote,</p>
<p>Mundu huntan nik baditudala hiru-hogoi-ta-zazpi urte;</p>
<p>Denbora batez, adin huntara heltzerik ez nuen uste,</p>
<p>Pazientzia hartu behar dut: Beti ez gaitezke gazte.</p>
<p>Gazte denbora pasatu izan dut, bertze hainitzek bezala,</p>
<p>Ilusionez dena betia, ustez bertzerik ez zela,</p>
<p>Zango besoak zalu eta azkar, bero bainuen odola;</p>
<p>Orai ardura etxian nago, jarririk, humil-humila.</p>
<p>Besoak ere gogortu zaizkit; zangoz ardura herrestan;</p>
<p>Denbora batez aise eiten nuen kantu ta dantza plazetan;</p>
<p>Oraino ere egin nezake, banu indarrik zainetan;</p>
<p>Geldi eta ixil egon behar naiz, zaharturikan, penetan.</p>
<p>Soinua non zen adituz geroz, loriatua, dauzika,</p>
<p>Harat joaiteko beti prest nintzen, laneko tresnak utzi-ta;</p>
<p>Dauziak oro utzirik, orai, ardura bidian mainguka;</p>
<p>Alde orotarik mila arrengura, hau dut oraiko musika.</p>
<p>Halarik ere iduritzen zaut gazte ta azkar naizela,</p>
<p>Ni zer gizona! Ahala banu ideia dudan bezala!</p>
<p>Bainan nihaurek ezagutzen dut odola hoztu zautala:</p>
<p>Erroak behin eihartuz geroz, lurrerat doa arbola.</p>
<p>Mundua zer den ezagutzeko, urratsa frango eginik,</p>
<p>Penitentzia nerekin daukat, bekatuaren ondotik,</p>
<p>Orduko nere erokeriak ez zaizkit joaiten burutik,</p>
<p>Jainkoak, zertako ideiak daizt utzi indarrak kenduz geroztik?</p>
<p>Ez nuke nahi, bainan behar naiz oraikoan bortxaz zentzatu:</p>
<p>Lehenagoko ene furiak adinak daizkit garaitu;</p>
<p>Sortzian egin zorra badakit behar dudala pagatu;</p>
<p>Halarik ere, bizi naizeno, beti eginen dut kantu.</p>
<p>Fite mundutik joanen naizela, gaztek naute abisatzen:</p>
<p>Uste ote dute nihaurek hori ez dudala ezagutzen?</p>
<p>Arrapostua eman nezake, berek kasu ein dezaten;</p>
<p>Ni baino hainitz gaztiagoak ikusi ditut partitzen.</p>
<p>Hau da lege bat, gure Jainkoak guziendako egina,</p>
<p>Mundu huntara sortuz geroztik konpli dezagun emana;</p>
<p>Huntarik ez da nehor salbatzen, izana gatik fortuna,</p>
<p>Lurrian utzi behar baitugu lurrian izan duguna.</p>
<p>Lurra dugula denek nagusi sinets dezagun ordu da:</p>
<p>Lurrak emaiten 'tuen fruituak, lurrian gelditzen dira;</p>
<p>Lurra da gure azken egoitza, lurretik bizi baikira,</p>
<p>Goiz edo berant, nahi ala ez, lurrian sartuko gira.</p>
<p>Batek bertziari emaiten badu zahar hunen hil berria,</p>
<p>Bazterretikan adituko du zuzen den arrapostuia:</p>
<p>«Guk egin behar dugun bezala, egin dik bere aldia,</p>
<p>Munduaz ontsa probetxatu duk, ez zuian orai sortuia!».</p>
<p>Ni hil ondoan, neretzat ez da nehun mezarik emanen,</p>
<p>Hortaz segur naiz, pagatzalerik nehun ez baita izanen,</p>
<p>Adiskideri hau galdatzen dut, ez baita hainitz gostatzen:</p>
<p>Bihotzez, denek kanta zazue: <foreign>«Requiescat in pace, Amen!».</foreign></p>
<p><hi rend='Italic'>Jose Mendiague</hi></p>
<p><mentioned>ESKUALDUNA, 1912an otsailaren 9an</mentioned></p>
<p><mentioned>EUSKAL ERRIA, 1912an azaroaren 3an</mentioned></p>
        </body>
      </text>
      <text>
        <front>
          <head rend='Bold'><p>MONTEVIDEO-KO «EUSKAL ERRIA»-REN KOMISIONEARI</p></head>
        </front>
        <body>
<p><hi rend='Italic'> Airea: «Biba gizonaren sortzea!...»</hi></p>
<p>Berri tristeak izan ditugu Kantabriako aldetik,</p>
<p>Etsai gaixtoak heltzen zaizkula erdal herriko partetik;</p>
<p>Ama euskara nahi lukete kendu guzien bixtatik;</p>
<p>Ez ahal dugu galtzera utziko, hoinbertze semen artetik!</p>
<p>Ez dute orai lehenbiziko aldia hasten direla,</p>
<p>Zangoen azpian nahiz ezarri gure mintzaia ederra,</p>
<p>Gure artean nahi lukete nagusi ezarri erdara,</p>
<p>Ez dute eginen, gure odola ur bilakatzen ez bada.</p>
<p>Lehenago ere egin daukute gure kaltetan zernahi,</p>
<p>Gure artean nahi lukete nagusi ezarri erdara,</p>
<p>Libertateko arbola ere injustizian aurdiki,</p>
<p>Orai dabiltza gure Amari bizia nahiz idoki.</p>
<p>Sortuz geroztik hola dabiltza, gure kontra errabian,</p>
<p>Ikusiz gure arraza nola maitatua den munduan.</p>
<p>Ez gaituzteia noizbait utziko, bizi gaitezen bakean,</p>
<p>Ala neurritu nahiz dabiltza lehen bezala mendian?</p>
<p>Ez gintezke prest, holakorikan gure artean gerta baledi</p>
<p>Amodiorik aski ez dugu anaia batek bertziari,</p>
<p>Laster joaiteko laguntza eitera, lanjer handian denari:</p>
<p>Denak batera bildu beharrak, ihes gabiltza elgarri.</p>
<p>Zertan gabiltza, ene anaiak, hola elgarri ihesi;</p>
<p>Odol beretik sortu girela, mundu guziak badaki;</p>
<p>Hori ukatu nahi duenak, zer eiten duen ez daki;</p>
<p>Ongi egin liro, ama eta anaiak maita balitza hobeki.</p>
<p>Amak, semeak maitatzen gaitu, batzu bertzeak bezala,</p>
<p>Beti bihotzak erraiten dio, mugarik nehun ez dela;</p>
<p>Hau da egia, Bidasoa-ko bi aldetarik gaudela,</p>
<p>Bainan euskara bat baizik ez da; ez erran biga direla!</p>
<p>Mintzaia eder eta garbia, hau da gure «herentzia»,</p>
<p>Zaharragoek, ongi gostarik, guziendako utzia;</p>
<p>Ez dezagula honen gainetik elgarri eman auzia,</p>
<p>Kontrariorik aski badugu, Espainia eta Frantzia.</p>
<p>Segi dezagun gure arbasoek utzi daukuten bidea,</p>
<p>Izanagatik elorri tzarrez etsai gaixtoek betea,</p>
<p>Handik makurtuz xerkatzen dugu elgarrendako kaltea;</p>
<p>Anaien artian bederen, otoi, izan dezagun bakea!</p>
<p>Oroit gaitezen, denbora batez egin zituzten indarrez,</p>
<p>Libertatea eta bakea guretzat utzi beharrez,</p>
<p>Hetan etsenplu hartu dezagun, elgarri esku emanez,</p>
<p>Egon ez gaiten, denbora joan-ta, urrikiturik nigarrez.</p>
<p>Nere anaiak, egon gaitezen guziak fidel elgarri,</p>
<p>Gure etsaier kontra egiteko, eta laguntza amari;</p>
<p>Burua apal, bihotza triste, behar ginuke ibili,</p>
<p>Guhauren faltaz ama euskara mundutikan gal baledi.</p>
<p>Adi, adi giniro lotarik ere: «Seme madarikatua!</p>
<p>Orai hor daukak begien bixtan, egin dukan bekatua,</p>
<p>Kantabriako Euskal Herria, etsai gaixtoek hartua,</p>
<p>Ama euskara, bihotza triste, lurraren barnian sartua».</p>
<p>Zenbaitek indar egina gatik, euskara ez da galduko;</p>
<p>Ez eta ere erdaldun hoiek gure herriak hartuko;</p>
<p>Denak batera bilduz geroztik, behar-ordua deneko,</p>
<p>Gure mintzaia ken dezakenik, ez da mundura sortuko!</p>
<p>Gure mintzaia baino hoberik nehun bertzerik ez bada,</p>
<p>Gaztedanikan gure haurreri hau erakutsi behar da,</p>
<p>Bihotzetikan maita ditzaten, Jainkoa eta euskara,</p>
<p>Orduan segur heiduko gira guziak elgarretara.</p>
<p>Amarendako, izanezgeroz bihotz on eta amultsua,</p>
<p>Gure arrazak garaituko du etsai inbidiosua,</p>
<p>Beti guretzat izanen dira, lagun harturik Jainkoa,</p>
<p>Bizi gareno euskara, eta, hileta, ondoan zerua!</p>
<p><hi rend='Italic'>Jose Mendiague</hi></p>
<p><mentioned>Montevideo, EUSKAL-ERRIA, 1912-VIII-18</mentioned></p>
        </body>
      </text>
      <text>
        <front>
          <head rend='Bold'><p>GURE ELGARTASUNEKO PRESIDENTARI</p></head>
        </front>
        <body>
<p>Murde Inziart orai zaitugu guziek felizitatzen,</p>
<p>Ikus dezazun gure desira zuretzat nolakoa den;</p>
<p>Berrogoi-eta-hameka urte egun dituzu konplitzen,</p>
<p>Hemendik harat bertze hainbertze agian dituzu eginen!</p>
<p>Montevideo-ko «Euskal-Erria»-n zu zaitugu gidaria,</p>
<p>Segur ez baita zure eskuan kargua gaizki ezarria:</p>
<p>Kontseilu onak emaiten'tuzu, ongi erakutsiz bidea,</p>
<p>Unionean bizi dadien gure arraza noblea.</p>
<p>Oren onean etorri zira zure anaien aldera,</p>
<p>Zuri segituz hurbil gaitezen guziak elgarretara;</p>
<p>Guganik urrun dabiltzan hoier adiarazi behar da</p>
<p>Guziek laster egin dezaten amaren besoetara.</p>
<p>Laudoriorik baizik ez duzu gure partetik merezi;</p>
<p>Zure ondoan ibiltzen denak zerbait dezake ikasi;</p>
<p>Egin ahalak egiten'tuzu guri nahiz erakutsi</p>
<p>Nola behar den mundu honetan eskualdun moduan bizi.</p>
<p>Iduri zauku zure ondoan Euskal Herrian gaudela,</p>
<p>Zu zira gure amarendako seme on eta fidela;</p>
<p>Guziek ongi ikusten dugu zure gorputzean dela,</p>
<p>Lehenagoko gure arbasoek zainetan zuten odola.</p>
<p>Euskal Herriko kostuma ederrak zuri ez zaizkizu ahantzi,</p>
<p>Etsenplu ona eman daukuzu, denek dezagun ikasi,</p>
<p>Zenbaitek aise eiten ginuen oihu kantu eta jauzi,</p>
<p>Holakorikan ez baiginuen Ameriketan ikusi.</p>
<p>Zure etxean aditu dugu tanboril eta xirula,</p>
<p>Zahar batzuek uste ginuen arras gaztetu ginela,</p>
<p>Hirur-hogoi-ta-zortzi urteko bat, beroturik odola,</p>
<p>Ezin egonez dantzan hasi zen, mutil gazte bat bezala.</p>
<p>Zu zira Kantabria-ko seme, egiazko euskalduna,</p>
<p>Pobre eta aberats, guziak berdin estimatzen dituzuna,</p>
<p>Zure ideia oner segituz joan behar dugu aintzina;</p>
<p>Oihu ein dezagun: «Biba Inziart, eta gure elgartasuna!».</p>
<p><hi rend='Italic'>Jose Mendiague</hi></p>
<p><mentioned>Montevideo, 1912-VIII-25</mentioned></p>
<p><mentioned>EUSKAL-ERRIA, 1912-IX-O1</mentioned></p>
        </body>
      </text>
      <text>
        <front>
          <head rend='Bold'><p>BIBA GURE ARBASOAK!</p></head>
        </front>
        <body>
<p><hi rend='Italic'> Airea: «Lurraren pean sar nindaiteke... ».</hi></p>
<p>Mundu huntako jakintsun hainitz ari dirade lanian,</p>
<p>Noiz eta nola agertua den gure arraza munduan,</p>
<p>Non lokartu zen lehenbiziko semea amaren altzoan.</p>
<p>Guretzat bardin balio duke, Europan edo Azian,</p>
<p>Ez gira hortaz abiatuko nehorekilan auzian.</p>
<p>Batzuek Latin, bertzek Griego, nehork ez dakike nondik,</p>
<p>Bainan gu beti hemen gabiltza, gure amaren ondotik.</p>
<p>Ez badakite gure mintzaia ateraia den zointarik,</p>
<p>Ez du balio xerka ibiltzia, ez erakustia hortarik</p>
<p>Bertze lenguaiak jalgi direla dudarik gabe gutarik.</p>
<p>Nongoak giren gu, nahiz jakin, okupatzen da mundua,</p>
<p>Gu ganik fite izanen dute dakigun arrapostua:</p>
<p>Ama euskara dagon lekua, hura da gure lekua;</p>
<p>Han izan dugu guziendako lehenbiziko ohakua,</p>
<p>Gure partetik ez dadin izan sekulan abandonatua.</p>
<p>Zahar edo gazte izan dadin gure arraza noblea,</p>
<p>Atxik dezogun bihotzetikan beti fidelitatea!</p>
<p>Hori da Euskal Herrietako lehenbiziko legea,</p>
<p>Elgarren penez eta plazerez guziek hartuz partea,</p>
<p>Berriz gu ganat agertuko da gure arbola maitea.</p>
<p>Denbora batez etsaia frango ibili zaiku ondotik,</p>
<p>Alde orotan nagusituak zauden, urguluz beterik,</p>
<p>Uste baitzuten mundu hunetan ez zela hetaz bertzerik,</p>
<p>Nahi gintuzten efasatuak denak ezarri, mundutik;</p>
<p>Euskal Herriko lehoina ez da errexki kentzen mundutik.</p>
<p>Romano jaunak heldu zirenian gure mendien gainera</p>
<p>Gaizoek fite ikusi zuten gaizki zutela afera,</p>
<p>Ohartu gabe sartu izan ziren gure lehoinen artera,</p>
<p>Handik hartu-eta bota zituzten menditik buruz behera,</p>
<p>Segur ez ziren denak itzuli Zezarri parte emaitera.</p>
<p>Horra nolakoak izatu diren gure arbaso zaharrak,</p>
<p>Elgarrendako bihotza eskuan, lehoinak bezain azkarrak,</p>
<p>Denboraz ongi zaindu dituzte gure zelai eta patarrak</p>
<p>Libertatea guretzat nahiz egin zituzten indarrak,</p>
<p>Beren odola ixuri zuten, milaren kontra bakarrak.</p>
<p>Sekulan ez da nehoren xerka ibili gure arraza,</p>
<p>Halarik ere kontrarioak gure inguruan dabiltza,</p>
<p>Bi aldetarik biga baitugu, Espainola eta Frantsesa,</p>
<p>Egin ahalak eiten dituzte, ez gaiten euskaraz mintza,</p>
<p>Amaizuna nahi daukute eman, Amari kenduz bizitza.</p>
<p>Ez dira kontent botaturikan gure arbola maitea,</p>
<p>Haren ondotik nahi lukete ama euskara galtzea,</p>
<p>Ez dezatela gerlarik xerka, guk nahi dugu bakea,</p>
<p>Makurrak beti ekartzen baitu guziendako kaltea,</p>
<p>Hoinbertze semen artetik ez da aise amaren kentzea.</p>
<p>Ama gaixoa bere semeer beti ari da oihuka,</p>
<p>Gure hizkuntza ez dadin galdu etsaiekilan borroka.</p>
<p>Nere anaiak ez gaitezen haren ondotik aparta,</p>
<p>Hark behar duen erremedioa gure eskuetan baita</p>
<p>Etsai guzier kontra egiteko, gure laguntza du falta.</p>
<p>Gu zure ganik urrundugatik ez zaitela egon triste</p>
<p>Amaizunik ez dugu nahi, Ama zu zaitugu maite,</p>
<p>Bi mila eta bortz ehun leguaz izanagatik aparte,</p>
<p>Amerikako zure semeek beti gogoan zaituzte,</p>
<p>Gorputzez urrun izanagatik, bihotzez hurbil gaitezke.</p>
<p>Nere anaiak, segi gaitezen gure arbasoen bidiari!</p>
<p>Egin dituzten obra ederrak erakuts gure haurreri,</p>
<p>Ez dezaten ein ofentsarikan mundu hunetan nehori,</p>
<p>Amodioa hartuz geroztik Ama euskara maiteari,</p>
<p>Orduan semeak ekarriko du errespetua Aitari.</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1912-IX-22</mentioned></p>
        </body>
      </text>
      <text>
        <front>
          <head rend='Bold'><p>LABEKO PEON BATEN ARRENGURAK</p></head>
        </front>
        <body>
<p><hi rend='Italic'> Airea: «Ezpeleta ostatu batean...»</hi></p>
<p>Abiatzen naiz orai kantatzen,</p>
<p>Suietak hala bainau manatzen,</p>
<p>Egon zaitezte otoi, aditzen,</p>
<p>Nere berriak ditut kondatzen,</p>
<p>Amerikarat nola jin nintzen,</p>
<p>Ikasiko dut hemen bizitzen.</p>
<p>Atera nintzen Euskal Herritik,</p>
<p>Ilusionez dena beterik,</p>
<p>Fite itzultzeko, aberasturik;</p>
<p>Espantu frango bazen urrundik,</p>
<p>Nehun ez zela leku hoberik.</p>
<p>Hobe nukeien fraile sarturik.</p>
<p>Jautsi nintzenian hemen lurrera,</p>
<p>Laster ein nuen labe batera,</p>
<p><foreign>«Apuratua», </foreign>fortuna eitera,</p>
<p>Lan frango eta guti jatera,</p>
<p>Ez gizentzeko leku onera;</p>
<p>Orai <foreign>«barro»</foreign>tik ez naite atera.</p>
<p>Han ari gira denak lanian,</p>
<p>Goizik hasi-eta, arrats artian,</p>
<p>Leporainoko ixtil batian,</p>
<p>Denbora guti galduz jatian,</p>
<p>Edariekin beti bakian,</p>
<p>Ez mozkortzeko leku ederrian.</p>
<p>Zortzi orenetan, <foreign>«mate» </foreign>egosia,</p>
<p>Galleta mutxi baten erdia,</p>
<p>Hori da beti gure askaria.</p>
<p>Deus ez liteke, balitz garbia:</p>
<p>Kolorez berde, zihoz betia,</p>
<p>Indar eiteko, zer sokorria!</p>
<p>Mahainian prest da, eguerditako,</p>
<p><foreign>«Puchero» </foreign>eder bat bazkariteko.</p>
<p>Nahiz ez giren enpatxatuko,</p>
<p>Haragi guti, hezurra frango;</p>
<p>Ogia ez da soberatuko.</p>
<p>Plat bera dugu afariteko.</p>
<p>Haragi hori buxeriatik,</p>
<p>Ona kendu-eta, hoberenetik,</p>
<p>Buru eta sorbal, bien artetik</p>
<p>Lotzen ahal da, segur gogotik,</p>
<p>Idi zaharraren lepo zokotik;</p>
<p>Badu non josta, ez badu hortzik.</p>
<p>Kozinertsa da Italiana:</p>
<p>Auzoan dauka garbitasuna;</p>
<p>Beti oihuka: <foreign>«Per la Madona!».</foreign></p>
<p>Eltzian bada puxka bat ona,</p>
<p>Haren jateko badu zikana,</p>
<p>Zilipitria tzar, Napolitana!</p>
<p>Lapurdi aldeko da <foreign>«kapataza»,</foreign></p>
<p>Nahi duenian langile gaitza.</p>
<p>Manatzen ere badaki ontsa;</p>
<p>Mutilendako begi zorrotza,</p>
<p>Kozinertsari mila karesa,</p>
<p>Nahi duenak konpreni beza!</p>
<p>Aste guzian nekatu-eta,</p>
<p>Igandetako guretzat bada</p>
<p>Beti zerbait lan; euria ez bada</p>
<p>Eguerdi artio: <foreign>«Dale desbarba!»,</foreign></p>
<p>Buruz behera ari behar da,</p>
<p>Zuzena ere makurtuko da.</p>
<p>Ez dugu segur, arratserako</p>
<p>Oren bat trankil deskantsatzeko,</p>
<p>Hedoi ttipi bat agertu orduko,</p>
<p>Nagusia oihuz, <foreign>«apilar»</foreign>eko,</p>
<p>Gorputz ta arima, bien galtzeko,</p>
<p>Oi zer gizona, Akelarreko!</p>
<p>Batek dirua badu galdatzen,</p>
<p>Orduan ez da hainitz presatzen,</p>
<p>Zerbait zikana dauku pentsatzen:</p>
<p>Fatura guti duela saltzen;</p>
<p>Saldua ere nekez kobratzen;</p>
<p>Gezur horrekin gaitu pagatzen.</p>
<p>Uste ginuen, hunat artian,</p>
<p>Gaizki ginela Euskal Herrian,</p>
<p>Gure aitama gaixoen aldian.</p>
<p>Han bizi ginen, denak bakian,</p>
<p>Gure arbasoak sortu lekuan;</p>
<p>Bizi hoberik ez da munduan.</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1912-X-13</mentioned></p>
        </body>
      </text>
      <text>
        <front>
          <head rend='Bold'><p>LETXEROAK ETA OSTALERAK</p></head>
        </front>
        <body>
<p>Amerika hotako esne-saltzaliak,</p>
<p>Libertizionerako parerik gabiak,</p>
<p>Giristinotasuna dira ikasiak:</p>
<p>Bataiatzen dituzte guziek esniak;</p>
<p>Ez dira enpatxatuko haur sortu-berriak.</p>
<p>Erreparto egiterat goizetan badoazi</p>
<p>Beren <foreign>«kardinetarik» </foreign>einez zenbait jauzi;</p>
<p>Batian hartu eta bertziari utzi,</p>
<p><foreign>«Tarroan» </foreign>ura frango eta esne guti;</p>
<p>Erakiturik ere, ez da joaiten goiti!</p>
<p>Omore ona dute goizetik, ardura,</p>
<p>Nork daki zenbat aldiz, trenpatuz zintzurra.</p>
<p>Bortaz borta, oihuka: <foreign>«Vendo leche pura!»!</foreign></p>
<p>Hiruetarikan bat, segurikan ura;</p>
<p>Ez du balio ezartzia berotzera, sura.</p>
<p><foreign>«Manteca» </foreign>kendu-eta esnia flakatu,</p>
<p>Ur zorta batekilan berriz emendatu;</p>
<p>Bortz <foreign>«tarro» </foreign>eros, eta zazpi-zortzi saldu;</p>
<p>Holako tratulantak ez dezake galdu;</p>
<p>Oi, zer negozioa! Beti irauten balu!</p>
<p>Errepartoa ein-eta, zuzen ostatura,</p>
<p>Joko beretik bizi diraden lekura,</p>
<p>Erranez: «Saldu diuk, esniarekin ura,</p>
<p>Aise kenduko die gaineko gordura,</p>
<p>Biziki hobe diaguk <foreign>«tambo»-</foreign>ko gazura».</p>
<p>Ostalerak eiten du bere baitan irri:</p>
<p>«Urak emanak, urak kenduko daizk hiri»;</p>
<p>Keinu egiten dio bere mutilari:</p>
<p>«Hik ere egin ezok lan bera arnoari!</p>
<p>Moneda beretikan paga dezan sarri».</p>
<p>Letxeroak bezala dira ostalerak,</p>
<p>Su-hiltzale hoiekin juntatu beharrak;</p>
<p>Badakite nola ken arnoari indarrak:</p>
<p>Ez izana gatikan edale azkarrak,</p>
<p>Mozkortzekotz behar du barril bat, bakarrak.</p>
<p>Etxian badaukate kapital segura,</p>
<p>Hortakotz bizi dira guziak gostura,</p>
<p>Alde guzietarik <foreign>«canilla»-</foreign>tik ura,</p>
<p>Martxantak, zangoz goiti jartzen ez badira,</p>
<p>Ez zaie aise joanen arnoa burura.</p>
<p>Non nahi galda dadin <foreign>«caña» </foreign>edo likurra,</p>
<p>Beldurrik gabe edan ditake gostura;</p>
<p>Ez du zeren galdatu deusetako ura,</p>
<p>Arranjatua dago behar den trenpura,</p>
<p>Ez erretzeko gisan nehori zintzurra.</p>
<p>Apetitu biltzera <foreign>«mostrador» </foreign>ondora,</p>
<p>Ez dugu alfer pasatzen zonbaitek denbora:</p>
<p>Batek <foreign>«Bitter»-</foreign>a, eta bertze batek <foreign>«Byrrh»-</foreign>a,</p>
<p>Edanikan ere golpez hamabira,</p>
<p>Sartzian bezain fresko ateratzen gira.</p>
<p>Bi negozio dira, biak parekuak,</p>
<p>Batzu ostaler, eta bertziak letxeruak,</p>
<p>Mainuen emaiteko, oi zer medikuak!</p>
<p>Ez ditugu galduko burutik zentzuak,</p>
<p>Atxikitzen gaituzte ur hotzez hantuak!</p>
<p>Horietarik zenbait direnian hiltzen,</p>
<p>Deubruiak lepotikan ditu harrapatzen,</p>
<p>Haren aztaparretik Jainkoak ateratzen,</p>
<p>Ez du nahi ifernurat sekulan sar diten,</p>
<p>Beldurrez hango suia, urez hil dezoten.</p>
<p>Estimagarri dira holako jendiak,</p>
<p>Zintzurra patar, eta zabalak hertziak,</p>
<p>Ez diote kalte eiten sekula edariak,</p>
<p>Den lekuian ez ditu itoko egarriak,</p>
<p>Lanjer gehiago du hoien zamariak.</p>
<p><hi rend='Italic'>Jose Mendiague</hi></p>
<p><mentioned>EUSKAL ERRIA, 1912-XI-10</mentioned></p>
        </body>
      </text>
      <text>
        <front>
          <head rend='Bold'><p>MONTEVIDEO-KO ARRAIN-SALTZALE BATEN ZALDIAREN BIZIA</p></head>
        </front>
        <body>
<p><hi rend='Italic'> Airea: «Nahi balin bagira hil-eta salbatu...»</hi></p>
<p>Esplikatzera noa zaldi baten planta,</p>
<p>Ez zaiteztela otoi, nehor espanta,</p>
<p>Alde guzietarik dolugarri baita,</p>
<p>Aspaldian galduak ditu ama eta aita,</p>
<p>Barnetikan hits da,</p>
<p>Laburtua bista,</p>
<p>Ezin ontsa trata,</p>
<p>Beti zerbait falta,</p>
<p>Erremedio onik horrentzat ez da.</p>
<p>Sortuz geroz bizi da munduan penetan,</p>
<p>Udan beroz, neguan hotz-ikaretan,</p>
<p>Batian ferietan, bertzian karriketan,</p>
<p>Zangotik maingu eta besoez herrestan,</p>
<p>Joka kostilletan,</p>
<p>Kurri dadin trostan,</p>
<p>Tatxarik ferretan</p>
<p>Sekula ez du izan,</p>
<p>Ez du nagusi txarra Ameriketan.</p>
<p>Burua apal dauka, begiak ilunak,</p>
<p>Ez du alegeratzen bere fortunak;</p>
<p>Lotsaturikan dauka egun oroz lanak,</p>
<p>Indar ein behar-eta, ahulduak zainak,</p>
<p>Hortzak eta haginak,</p>
<p>Lan guti eginak,</p>
<p>Zorrotzak letainak,</p>
<p>Zilintzan ezpainak,</p>
<p>Ez du fatura txarra etxean daukanak.</p>
<p>Goizetan badabila, kargatua arrainez,</p>
<p>Pasatzian guzier agur emanez;</p>
<p>Ez du fantesiarik sekulan indarrez,</p>
<p>Noiz nahi eroria lurrerat belaunez,</p>
<p>Gogor da errainez,</p>
<p>Bizi, guti janez,</p>
<p>Sabeletik minez,</p>
<p>Non nahi eginez,</p>
<p>Nehor ez daite hurbil horn usainez.</p>
<p>Indarrik ez du, bainan badu malezia,</p>
<p>Freskorik pasatzeko bere bizia;</p>
<p>Bizkarreko larrutik hartzen du airia;</p>
<p>Uliak ezin kenduz bataila gorria,</p>
<p>Heiekin du auzia,</p>
<p>Aspaldi hasia,</p>
<p>Neke irabaztia;</p>
<p>Hau du desgrazia:</p>
<p>Gaizoak buztana errotik dauka hautsia.</p>
<p>Gizenaren partetik bizi da bakian;</p>
<p>Bortz ontza haragi ez du gorputz guzian;</p>
<p>Gastu guti egiten du <foreign>«alfafa» </foreign>berdian;</p>
<p>Ez du hortzik hautsiko artoa jatian;</p>
<p>Segur du arratsian</p>
<p>Lastoa establian,</p>
<p>Belarra pentzian,</p>
<p>Ura iturrian,</p>
<p>Holako nagusia daukano etxian.</p>
<p>Zaldi hori jabiak dabilan moduan,</p>
<p>Ez du hezur osorik bere buruan,</p>
<p>Makila batez joka, lan egin onduan,</p>
<p>Kriminel bat bezala ez dago trenpuan,</p>
<p>Etxe inguruan,</p>
<p>Deus ez den lekuan,</p>
<p>Korda bat lepuan,</p>
<p><foreign>«Grilloak» </foreign>zanguan,</p>
<p>Penitentzia frango eginez munduan.</p>
<p>Pena frango badauka, mantentzione guti;</p>
<p>Ez zaio hainitz gostatzen nagusiari;</p>
<p>Gosiak dauka eta nonbaitik jan nahi,</p>
<p>Ez da delikatua, on zaio zernahi,</p>
<p>Lotzen da orori,</p>
<p>Ahal badu beti,</p>
<p>«Berduleroeri»</p>
<p>Janez zonbait arbi,</p>
<p>Gibelaldia ez dauka sekulan garbi.</p>
<p>Errefriatua da, joan den aspaldian,</p>
<p>Ez dauka soinu txarra bere barnian,</p>
<p>Aintzin-gibeletarik, eztulka, errabian,</p>
<p>Beti musika bera etxian to bidian,</p>
<p>Zorna muturrian</p>
<p>Eta bizkarrian,</p>
<p>Zilo bat erdian,</p>
<p><foreign>«Llagak» </foreign>zintzurrian,</p>
<p>Ez da horrenbertze gaitz ospitalian.</p>
<p>Lepoa mehe dauka, belaunak lodiak,</p>
<p>Ez ditu leku batian tatxa guziak,</p>
<p>Beharriak dilingan, bekainak hautsiak,</p>
<p>Ontsa karesatzen du bere nagusiak.</p>
<p>Gose eta egarriak</p>
<p>Zimurtuz hertziak,</p>
<p>Bihotzik gabiak,</p>
<p>Holako jabiak,</p>
<p>Berak merezi luzke penen erdiak.</p>
<p>Ez dela aserik etzan, badu zenbait urte;</p>
<p>Zaldariak ez dio egiten kalte;</p>
<p>Kanpoko ihiziek salutatzen dute;</p>
<p>Pesta eginen dutela horrekilan uste.</p>
<p>Hortaz dago triste,</p>
<p>Hilen dela fite.</p>
<p>Asetzen balute,</p>
<p>Kuraie baluke,</p>
<p>Nagusia sanjatuz senda ditake.</p>
<p>Ez badu harrapatzen mantenu hoberik,</p>
<p>Triste partituko da mundu huntarik,</p>
<p>Hezur eta larrua zakurrer utzirik,</p>
<p>Haragia arranoer ontsa adobaturik,</p>
<p>Miruak hertzetik,</p>
<p>Beliak begitik,</p>
<p>Lot diten gogotik,</p>
<p>Testamentu eginik,</p>
<p>Azken hatsa jabiari, gibelaldetik.</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1912-XII-01</mentioned></p>
        </body>
      </text>
      <text>
        <front>
          <head rend='Bold'><p>MENDIAGUE OHETIK KANTUZ</p></head>
        </front>
        <body>
<p>Ez bedi estona jendia,</p>
<p>Ez baitut lehen aldia,</p>
<p>Ohetik kantuz artzia.</p>
<p>Esplikatzera abiatzen naiz aurtengo nere suertia:</p>
<p>Pentsaketa naiz jarria,</p>
<p>Galdurik osagarria,</p>
<p>Nere fortuna guzia.</p>
<p>Uros eta alegera,</p>
<p>Joan zaut gazteko denbora;</p>
<p>Kontent sorturik mundura,</p>
<p>Geroztik hona ene bizia ez dut pasatzen gostura,</p>
<p>Beti zerbait arrengura:</p>
<p>Etxe zaharrian ardura</p>
<p>Erortzen da itaxura.</p>
<p>Galdu ditut bi fortuna,</p>
<p>Lehenik gaztetasuna,</p>
<p>Ondotikan osasuna,</p>
<p>Lehenbizikoa ez da itzuliko segur berriz ene gana;</p>
<p>Jin dakidan bigarrena</p>
<p>Otoizten dut Jainko Jauna,</p>
<p>Nitaz har dezan lastima.</p>
<p>Zenbait hilabete huntan,</p>
<p>Nere bizia penetan</p>
<p>Deramat ohe batetan</p>
<p>Ahoaz gora, geldi-geldia, gau eta egun oinazetan,</p>
<p>Higitu nahiz artetan</p>
<p>Hasten naiz, nere kaltetan;</p>
<p>Ez dut indarrik zainetan.</p>
<p>Lau medikuek aparte</p>
<p>Errebisatu izan naute;</p>
<p>Denak hitz batian daude:</p>
<p>Harria zautzu barnian formatu, bainan trankil egon zaite!</p>
<p>Elhe ederrak dituzte,</p>
<p>Sendoa naizela fite,</p>
<p>Bainan ni ohean triste.</p>
<p>Iragan egun batian,</p>
<p>Arras manera tristian,</p>
<p>Eman ninduten mainuian,</p>
<p>Indar guziak galduak eta sofrikario handian;</p>
<p>Andria eta haurrak aldian</p>
<p>Zauden, nigarra begian,</p>
<p>Ustez nintzen agonian.</p>
<p>Kontsolatzeko, artetik,</p>
<p>Aditu izan ditut nik</p>
<p>Bi adiskide, aldetik</p>
<p>Mintzo zirela, elgarri erranez: «Ez dik erremediorik,</p>
<p>Fite joanen duk mundutik;</p>
<p>Mendiague-k, oraikotik,</p>
<p>Kantuak utzi behar tik! ».</p>
<p>Bertze eritasun bat ona,</p>
<p>Sartu zait erromatisma,</p>
<p>Ene hezurretan barna;</p>
<p>Azken egunen iragaiteko, zahartziari zer laguna!</p>
<p>Jainkoak igorri dautana,</p>
<p>Penitentzia samina,</p>
<p>Salba dezadan arima!</p>
<p>Leku txarrian dut hasia,</p>
<p>Herioarekin auzia:</p>
<p>Alde dauka justizia,</p>
<p>Zeren delakotz mundu huntako bizien eremailia.</p>
<p>Nahi badu joan enia,</p>
<p>Aski du xerka jitia;</p>
<p>Nihaur ez naite abia!</p>
<p>Badut abokat fidela,</p>
<p>Mediku on eta abila;</p>
<p>Ni baitan zuzen dabila,</p>
<p>Gorputz guzia erremedioz fretatu daut berehala,</p>
<p>Nihaurek ez dakit nola,</p>
<p>Ametz-ondoari bezala,</p>
<p>Ketan eman daut azala.</p>
<p>Gorputzetik haragia,</p>
<p>Nere ustez ongi hazia,</p>
<p>Ihesi joan zait guzia,</p>
<p>Ene gorputzak hola iduri du zahagi hustu berria:</p>
<p>Zimurtu zaio larruia,</p>
<p>Hezurrer kontra jarria:</p>
<p>Zer bihotz altxagarria!</p>
<p>Zanguak eta besuak,</p>
<p>Indar guziak galduak,</p>
<p>Maltsorik daude gaizuak,</p>
<p>Manera tristian ezarri dauzkit gaitzaren ondorioak:</p>
<p>Hezur huts bilakatuak,</p>
<p>Iduri dute otsoak,</p>
<p>Hortzez benedikatuak.</p>
<p>Izan tudan sokorriak,</p>
<p>Dietak eta mainuiak,</p>
<p>Ez ziren agradabliak:</p>
<p>Ehun mila erremedio, denak okaztagarriak;</p>
<p>Gosiak eta egarriak</p>
<p>Idortu daizkit hertziak,</p>
<p>Ez hola kostumatuiak.</p>
<p>Nahiz arindua gaitza,</p>
<p>Ez dut handi konfiantza,</p>
<p>Bainan badut esperantza:</p>
<p>Behar'tuenak izanez geroz, satifa daite gorputza;</p>
<p>Hola triste du bihotza;</p>
<p>Barnia idor eta hutsa,</p>
<p>Bistan da ez dela ontsa.</p>
<p>Lau medikuren artian,</p>
<p>Zeremonia handian,</p>
<p>Hemen naukate ohian,</p>
<p>Batek utz eta bertziak hartu, denak ideia berian,</p>
<p>Solas ederrak mihian,</p>
<p>Gaitza joan zaitzu azkenian.</p>
<p>Egia dute, agian!</p>
<p>Jaun horien arabera,</p>
<p>Orai sendatuak gira,</p>
<p>Bainan ez naiz sobra fida:</p>
<p>Sofrikarioak joan zaizkit, bainan tristia da ene manera;</p>
<p>Laguntza behar ardura,</p>
<p>Ez bainitake mentura</p>
<p>Nihaur ohian jartzera.</p>
<p>Izan dudan ordenari</p>
<p>Segi ahal banindadi,</p>
<p>Ez nindaite hola geldi:</p>
<p>Manatzen naute jan dezadan eper, urzo eta oilaki.</p>
<p>Merke non diren banaki,</p>
<p>Gizen nindaite ederki,</p>
<p>Beharra badut segurki!</p>
<p>Zerbait izan dut sofritu,</p>
<p>Halere ez naiz lotsatu;</p>
<p>Hiltzerik ez dut pentsatu.</p>
<p>Hori gogoan atxikitzeaz probetxurikan ez dugu:</p>
<p>Egin nigar edo kantu,</p>
<p>Gizonak noizbait behar du</p>
<p>Sortzian ein zorra pagatu!</p>
<p>Jaunak, ni baitan etsenplu</p>
<p>Nahi baduzue hartu,</p>
<p>Hau behauzue aditu:</p>
<p>Ez dela behar erokerian, denbora sobera galdu;</p>
<p>Gorputzak kuidatzia on du;</p>
<p>Gaztian hoi eiten badu</p>
<p>Zahartzian ez duke dolu!</p>
<p>Ez otoi pentsa dudala</p>
<p>Ideia ahala bezala,</p>
<p>Aise entregatzen naizela:</p>
<p>Gogoa bezain azkar banauka nik gorputzeko ahala,</p>
<p>Bainan hoztu zait odola,</p>
<p>Nor ez da zentzatzen hola?</p>
<p>Jainkoak lagun nezala!</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1913-11-09</mentioned></p>
        </body>
      </text>
      <text>
        <front>
          <head rend='Bold'><p>NI KANTUZ ZAKUAN SARTUKO NAUELA DIOEN BATI</p></head>
        </front>
        <body>
<p><hi rend='Italic'> Airea: Frantzian zer den gertatu...</hi></p>
<p>Ez dakit nor den hobendun:</p>
<p>Letra izan dugu egun,</p>
<p>Hazparnerat bi bertsu igor ditzagun.</p>
<p>Kontrarioa, urrun,</p>
<p>Kexu ote dugun?</p>
<p>Beldur naiz gure kontra samurtu zaukun,</p>
<p>Galdez, badakigun</p>
<p>Guk, zenbait jakintsun;</p>
<p>Han ez zaiola ezagun,</p>
<p>Ongi dezakenik lagun.</p>
<p>Berak erran omen du, sinets dezagun,</p>
<p>Hura bezalakorik ez dela nehun.</p>
<p>Irigoin, bertsularia</p>
<p>Zirade, edo nahia.</p>
<p>Zer gizona! Bazinu jakitatia.</p>
<p>Zure fantesia</p>
<p>Ez dago ttipia,</p>
<p>Ustez azpian duzun mundu guzia.</p>
<p>Urguilu hartzia</p>
<p>Ez da zuhurtzia.</p>
<p>Otoi emazu guardia,</p>
<p>Ez zitela hola abia,</p>
<p>Desir baduzu bertzer erakustia,</p>
<p>Lehenik hobe duzu ontsa ikastia.</p>
<p>Ez zireia enoatzen,</p>
<p>Beti ene atakatzen?</p>
<p>Zerbait erran dezadan nauzu bortxatzen,</p>
<p>Ez naiz abiatzen</p>
<p>Nehoren mendratzen,</p>
<p>Ez bainaiz ikasia gaizki mintzatzen.</p>
<p>Hola bazira artzen</p>
<p>Zu ene xerkatzen,</p>
<p>Orduan duzu jakinen,</p>
<p>Enetzat nagusi ziren,</p>
<p>Idi zaharra ere baita kexatzen,</p>
<p>Akuluaz sobera bada sistatzen.</p>
<p>Mintzo zira guzieri,</p>
<p>Zu zirela buruzagi,</p>
<p>Nahiz obra handirik ez den ageri</p>
<p>Ez zaitela jarri</p>
<p>Zu, zuhaur jujari,</p>
<p>Jendiak ein ez dezan sobera irri.</p>
<p>Kontseilu onari</p>
<p>Beha zaite beti!</p>
<p>Hau behar duzu ikasi,</p>
<p>Eta ahanztera ez utzi,</p>
<p>Gizona, izaiteko denen nagusi,</p>
<p>Espantu egitea ez dela aski.</p>
<p>Guk dugun jakitatia</p>
<p>Ez da biziki handia:</p>
<p>Guhaurek laudatzeko gure buruia,</p>
<p>Hobe dugu uztia</p>
<p>Bertzeri karguia,</p>
<p>Ontsa juia dezaten gure auzia,</p>
<p>Erranez egia,</p>
<p>Zirenetz hobia.</p>
<p>Nahiz ez den balentria</p>
<p>Gaztek ene garaitzia;</p>
<p>Flakatzen hasia dut izpirituia,</p>
<p>Bainan oraino ez dut arras galduia.</p>
<p>Urguluia utz burutik!</p>
<p>Denek badakite engoitik,</p>
<p>Ez girela munduan guhaur bakarrik,</p>
<p>Badela bertzerik,</p>
<p>Gu baino hoberik,</p>
<p>Batere ez dutenak gure beldurrik.</p>
<p>Hek hasiz geroztik,</p>
<p>Ez egin dudarik,</p>
<p>Ez egoitekotz ixilik,</p>
<p>Ikus dezagun lehenik</p>
<p>Hasi behar girela berri-berritik,</p>
<p>Orai artian ikasi duguna-gatik.</p>
<p>Artzen zira espantuka,</p>
<p>Zu zirela denen aita.</p>
<p>Nolakoa ote da semeen planta?</p>
<p>Nola errespeta</p>
<p>Ikastia on baita,</p>
<p>Ez zazula munduan nehor laidosta!</p>
<p>Gaude pentsaketa</p>
<p>Zer duzun suieta:</p>
<p>Beti bertzez elheketa,</p>
<p>Egin'tuzten lanen kontra</p>
<p>Ez zazula zure obra sobera banta;</p>
<p>On guti gelditzen da txarra kendu-eta.</p>
<p>Horrenbertze desafio!</p>
<p>Elgarrentzat eskarnio!</p>
<p>Hori ez dela ontsa erakuts niro,</p>
<p>Hoi dela medio,</p>
<p>Mila kontrario</p>
<p>Gizonak mundu huntan harrapa diro.</p>
<p>Bat bertzia baino</p>
<p>Nahiz joan gorago,</p>
<p>Ez burua hola bero,</p>
<p>Dolu ez dakizun gero.</p>
<p>Ontsa mintzatzia ez da nehun kario,</p>
<p>Guti gostatzen da eta hainitz balio.</p>
<p>Ene kantuz garaitzia</p>
<p>Eta zakurat biltzia,</p>
<p>Zuk diozu ez dela lan bat handia.</p>
<p>Aise da erraitia,</p>
<p>Ezinez egitia.</p>
<p>Ontsa konpreni zazu arrapostuia:</p>
<p>Zuk duzun guzia,</p>
<p>Hauxe da gaztia,</p>
<p>Buruan banitatia,</p>
<p>Ttipia jakitatia;</p>
<p>Ez bada handiago zure zakuia,</p>
<p>Ez nuzu aise ikusiko barnian sartuia.</p>
<p>Ez zaitela ofentsatu</p>
<p>Klarki naizela mintzatu,</p>
<p>Ez ginuke hortarik behar makurtu.</p>
<p>Elgarri errespetu</p>
<p>Ekartzia hobe dugu:</p>
<p>Oneski mintzatziak parerik ez du.</p>
<p>Huts einak barkatu!</p>
<p>Nehor ez mendratu!</p>
<p>Lehenik eskolak hartu!</p>
<p>Gero, zuk nahi baduzu,</p>
<p>Bertzer erakustera errient sartu,</p>
<p>Ni ere ikastera jinen nitzaizu.</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1913-V-25</mentioned></p>
        </body>
      </text>
      <text>
        <front>
          <head rend='Bold'><p>«HAITZA»-REN MOLDATZAILEARI</p></head>
        </front>
        <body>
<p><hi rend='Bold'> (Gazetaren urte-betetze ohoretan)</hi></p>
<p>Mila-zortzi-ehun-eta-lau-hogoi-hemeretzi garrenean,</p>
<p>Gure artera agertu zinen, denentzat ideia onean,</p>
<p>Geroztik hunat, beti ari zira gure onetan lanean;</p>
<p>Felizitatzen zaitugu denek zure urte-betetzean.</p>
<p>Hau da zu ganik lehenbiziko aditu ginuen hitza:</p>
<p>«Nitaz behartzen denari, beti eginen diot laguntza».</p>
<p>Orai artean bezala hola konplituz zure promesa,</p>
<p>Zure obra onez oroituko da Euskaldunaren bihotza.</p>
<p>Gure anaiak, segi zazue bihotzez zuen obrari;</p>
<p>Laguntza beti hola eginez hortaz behartzen denari;</p>
<p>Euskal Herriak adoratzen du arbola saindu eder hori;</p>
<p>Alde orotan hedatua da eskerrak zuen lanari.</p>
<p>Arbola saindu, paregabea, zutan dugu esperantza;</p>
<p>Lehenago ere, Euskal Herrier ein diozute laguntza;</p>
<p>Galdu zintugun eta geroztik zure ondoan gabiltza,</p>
<p>Nahiz pasatu zure itzalean gure munduko bizitza.</p>
<p>Zu galduz geroz, ama Euskarak eiten dituen nigarrak;</p>
<p>Beti oihuka bere semier: Non zarete nere haurrak?</p>
<p>Ez gaiten ibil haren ihesi, aldean bizi beharrak,</p>
<p>Lagun gitzazu, eman ditzogun behar dituen indarrak.</p>
<p>Arbaso zaharrak, zuri begira, kontentik daude zerutik,</p>
<p>Ikusiz zure erroek indar eiten dutela lurretik,</p>
<p>Jartzen zarenean adarrez zabal, hosto berdez beztiturik,</p>
<p>Zure itzalak ez du izanen mundu guzian parerik.</p>
<p>Egin ahala egin zazue, «HAITZA»-ren moldatzaileak,</p>
<p>Beti buruan atxik ditzagun aiten kostuma nobleak,</p>
<p>Ama Euskarak galdu ez ditzan aldetik bere umeak,</p>
<p>Euskal Herriko legean ezar ditzagun gure semeak!</p>
<p><hi rend='Italic'>Jose Mendiague</hi></p>
<p><mentioned>EUSKAL-ERRIA, 1913-VII-13</mentioned></p>
        </body>
      </text>
    </group>
  </text>
</TEI.2>

